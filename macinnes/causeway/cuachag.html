<html>
<!-- Mirrored from www.celticlyricscorner.net/macinnes/cuachag.htm by HTTrack Website Copier/3.x [XR&CO'2014], Mon, 01 Mar 2021 20:06:07 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Mairi MacInnes - Cuachag Nan Craobh (The Tree Cuckoo)</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../../index-2.html">Celtic Lyrics Corner</a> > <a href="../../artists.html">Artists & Groups</a> > 
<a href="../index.html">Mairi MacInnes</a> > <a href="causeway.html">Causeway</a> > Cuachag Nan Craobh</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="causeway.jpg" alt="Causeway"></td>
        <td align="left" valign="center" width="80%"><font size="6" face="Book Antiqua">Cuachag Nan Craobh</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Traditional; arranged by Mairi MacInnes</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="causeway.html">Causeway</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Gàidhlig (Scottish Gaelic)</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
A chuachag nan craobh, nach truagh leat mo chaoidh<br>
Ag òsnaich ri oidhche cheòthar<br>
Shiùbhlainn le'm ghaol fo dhubhar nan craobh<br>
Gun duin' air an t-saoghal fheòraich<br>
Thogainn ri gaoith am monadh an fhraoich<br>
Mo leabaid ri taobh dòrainn<br>
Do chrutha geal caomh bhi sinnte ri m' thaobh<br>
'Us mise 'gad chaoin phògadh</font></p>

<p align="center"><font size="2" face="Book Antiqua">
Chunna mi fhìn aisling, 's cha bhreug<br>
Dh'fhàg sin mo chré brònach<br>
Fear ma ri té, a pògadh a bhéil<br>
A' brìodal an déigh pòsaidh<br>
Dh'ùraich mo mhiann, dh'àith'rraich mo chiall<br>
Ghuil mi gu dian dòimeach<br>
Gach cuisle, us féith, o ìochdar mo chléibh<br>
Thug iad gu leum còmhla</font></p>

<p align="center"><font size="2" face="Book Antiqua">
Thuit mi le d'ghath, mhill thu mo rath<br>
Strìochd mi le neart dòrainn<br>
Saighdean do ghaoil sàidht' anns gach taobh<br>
Thug dhìom gach caoin còmhla<br>
Mhill thu mo mhais, ghoid thu mo dhreach<br>
'S mheudaich thu gal bròin domh<br>
'S mu fuasgail thu tràth, le d'fhuran 's le d'fhàilt'<br>
Is cuideachd am bàs dhomh-sa</font></p>

<p align="center"><font size="2" face="Book Antiqua">
'S cam-lubadh t'fhalt, fanna-bhuidh' nan cleac<br>
'S fàbhradh nan rosg àluinn<br>
Gruaidhean mar chaor, broilleach mar aol<br>
Anail mar ghaoth gàraidh<br> 
Gu'n cur iad mi steach an caoil-thigh nan leac<br>
Bidh mi fo neart cràidh dheth<br>
Le smaointinn do chleas, 's do shùgradh ma seach<br>
Fo dhuilleach nam preas blàth-mhór</font></p>

<p align="center"><font size="2" face="Book Antiqua">
Càirear gu réidh clach agus cré<br>
Mu m' leabaidh-sa 'bhrìgh t-uaisle<br>
'S fada mi 'n éis a' feitheamh ort féin<br>
'S nach togair thu 'gheug, suas leam<br>
Na'm b'thusa bhiodh tinn, dheanainn-sa luim<br>
Mu'm biodh tu fo chuing truaighe<br>
Ach 's goirid an dàil tu 'm faicear an latha<br>
'M bi prasgan a' trà'l m' uaigh-sa</font></p></body>
<!-- Mirrored from www.celticlyricscorner.net/macinnes/cuachag.htm by HTTrack Website Copier/3.x [XR&CO'2014], Mon, 01 Mar 2021 20:06:07 GMT -->
</html>