<html>
 <!-- Mirrored from www.celticlyricscorner.net/tannahill/maggie.htm by HTTrack Website Copier/3.x [XR&CO'2014], Mon, 01 Mar 2021 20:06:23 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Tannahill Weavers - Maggie Lauder
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Tannahill Weavers
    </a>
    &gt;
    <a href="dancingfeet.html">
     Dancing Feet
    </a>
    &gt; Maggie Lauder
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="Dancing Feet" src="dancingfeet.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              Maggie Lauder
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional; arranged by the Tannahill Weavers
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="dancingfeet.html">
                Dancing Feet
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    Wha widnae be in love wie bonnie Maggie Lauder?
    <br/>
    A piper met her gaun tae Fife and speired wit wis they ca'd her
    <br/>
    Right dauntonly she answered him, "Begone, ye hallan shaker
    <br/>
    Jog on yer gate, ye bletherskate, my name is Maggie Lauder"
   </font>
  </p>
  <p align="center">
   <font face="Book Antiqua" size="2">
    "Meg," quo he, "And by my bags I'm fidgin' fain tae see ye
    <br/>
    Sit doon by me, by bonnie bird, in troth I widnae steer ye
    <br/>
    I am a piper tae my trade, my name is Rab the Ranter
    <br/>
    The lassies loup gin they were daft when I blow up my chanter"
   </font>
  </p>
  <p align="center">
   <font face="Book Antiqua" size="2">
    "Piper," quo Meg, "Hae ye yer bags or is yer drone in order?
    <br/>
    If ye be Rab, I heard o' ye, live ye upon the border
    <br/>
    The lassies aw baith far an' near hae heard o' Rab the Ranter
    <br/>
    I'll shake ma fit wie richt good will gin ye'll blow up yer chanter"
   </font>
  </p>
  <p align="center">
   <font face="Book Antiqua" size="2">
    Intae his bags he flew wie speed an' aboot the drones he twisted
    <br/>
    Meg up an' walloped o'er the green, fur brawly could she frisk it
    <br/>
    "Well done," quo he, "Play up," says she, "Well bobbed," says Rab the Ranter
    <br/>
    "It's worth ma while tae play indeed when I haw sic' a dancer"
   </font>
  </p>
  <p align="center">
   <font face="Book Antiqua" size="2">
    "Well hae ye played yer part," quo she, "Yer cheeks they are like crimson
    <br/>
    There's nane in Scotland plays sae weel since we lost Habbie Simpson
    <br/>
    I've lived in Fife baith maid and wife this ten years and a quarter
    <br/>
    Gin ye should come tae Anster fair, speir ye fur Maggie Lauder"
   </font>
  </p>
 </body>
 <!-- Mirrored from www.celticlyricscorner.net/tannahill/maggie.htm by HTTrack Website Copier/3.x [XR&CO'2014], Mon, 01 Mar 2021 20:06:23 GMT -->
</html>