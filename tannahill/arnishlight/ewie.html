<html>
 <!-- Mirrored from www.celticlyricscorner.net/tannahill/ewie.htm by HTTrack Website Copier/3.x [XR&CO'2014], Mon, 01 Mar 2021 20:06:12 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Tannahill Weavers - The Ewie Wi' The Crookit Horn
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Tannahill Weavers
    </a>
    &gt;
    <a href="arnishlight.html">
     Arnish Light
    </a>
    &gt; The Ewie Wi' The Crookit Horn
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="Arnish Light" src="arnishlight.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              The Ewie Wi' The Crookit Horn
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="arnishlight.html">
                Arnish Light
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    Were I but able tae rehearse
    <br/>
    My ewie's praise in proper verse
    <br/>
    I'd sound it oot as loud and fierce
    <br/>
    As ever piper's drone could blaw
   </font>
  </p>
  <p align="center">
   <font face="Book Antiqua" size="2">
    I neither needed tar nor keel
    <br/>
    To mark upon her hip or heel
    <br/>
    Her crooked horn, it did as weel
    <br/>
    Tae ken her by amang them a'
   </font>
  </p>
  <p align="center">
   <font face="Book Antiqua" size="2">
    <u>
     Chorus
    </u>
    :
    <br/>
    Ewie wi' the crookit horn
    <br/>
    And a' that kent her might hae sworn
    <br/>
    Sic a ewie ne'er was born
    <br/>
    Hereaboots nor far awa'
   </font>
  </p>
  <p align="center">
   <font face="Book Antiqua" size="2">
    She never threatened scab nor rot
    <br/>
    But keepit aye her ane jog trot
    <br/>
    Baith tae the fauld and tae the cot
    <br/>
    Was never sweir tae lead nor ca'
   </font>
  </p>
  <p align="center">
   <font face="Book Antiqua" size="2">
    When ither ewies lap the dyke
    <br/>
    And ate the kail for a' the tyke
    <br/>
    My ewie never played the like
    <br/>
    But stayed ahint the barnie wa'
   </font>
  </p>
  <p align="center">
   <font face="Book Antiqua" size="2">
    (Chorus)
   </font>
  </p>
  <p align="center">
   <font face="Book Antiqua" size="2">
    I lookit aye at even for her
    <br/>
    Lest mishanter should come ower her
    <br/>
    Or the foumart should devour her
    <br/>
    Gin the beastie bade awa'
   </font>
  </p>
  <p align="center">
   <font face="Book Antiqua" size="2">
    Monday last for a' my keepin'
    <br/>
    I cannae speak it withoot greetin'
    <br/>
    A villain cam' when I was sleepin'
    <br/>
    Stole my ewie, horn an' a'
   </font>
  </p>
  <p align="center">
   <font face="Book Antiqua" size="2">
    (Chorus)
   </font>
  </p>
  <p align="center">
   <font face="Book Antiqua" size="2">
    I socht her sair upon the morn
    <br/>
    And doon aneath a buss o' thorn
    <br/>
    I got my ewie's crooked horn
    <br/>
    But my ewie was awa'
   </font>
  </p>
  <p align="center">
   <font face="Book Antiqua" size="2">
    (Chorus 2x)
   </font>
  </p>
 </body>
 <!-- Mirrored from www.celticlyricscorner.net/tannahill/ewie.htm by HTTrack Website Copier/3.x [XR&CO'2014], Mon, 01 Mar 2021 20:06:12 GMT -->
</html>