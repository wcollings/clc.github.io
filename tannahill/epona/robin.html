<html>
 <!-- Mirrored from www.celticlyricscorner.net/tannahill/robin.htm by HTTrack Website Copier/3.x [XR&CO'2014], Mon, 01 Mar 2021 20:06:32 GMT -->
 <head>
  <title>
   Tannahill Weavers - Robin Tamson's Smiddy
  </title>
  <link href="../../style.css" rel="stylesheet"/>
 </head>
 <body>
  <p align="left">
   <a href="../../index.html">
    Celtic Lyrics Corner
   </a>
   &gt;
   <a href="../../artists.html">
    Artists &amp; Groups
   </a>
   &gt;
   <a href="../index.html">
    Tannahill Weavers
   </a>
   &gt;
   <a href="epona.html">
    Epona
   </a>
   &gt; Robin Tamson's Smiddy
  </p>
  <p align="center">
   <div align="center">
    <table id="head_t">
     <tr>
      <td id="lc">
       <img alt="Epona" src="epona.jpg"/>
      </td>
      <td>
       Robin Tamson's Smiddy
      </td>
     </tr>
     <tr>
      <td id="lc">
       <b>
        <u>
         Credits
        </u>
        :
       </b>
      </td>
      <td>
       Traditional
      </td>
     </tr>
     <tr>
      <td>
       a) Robin Tamson's Smiddy
       <br/>
       b) Highland Kitty
      </td>
     </tr>
     <tr>
      <td id="lc">
       <b>
        <u>
         Appears On
        </u>
        :
       </b>
      </td>
      <td>
       <a href="epona.html">
        Epona
       </a>
      </td>
     </tr>
     <tr>
      <td id="lc">
       <b>
        <u>
         Language
        </u>
        :
       </b>
      </td>
      <td>
       Scots-English
      </td>
     </tr>
    </table>
   </div>
  </p>
  <p align="center">
   <b>
    <u>
     Lyrics
    </u>
    :
   </b>
  </p>
  <p align="center">
   My mither men't my auld breeks and wow, but they were duddy o
   <br/>
   And sent me tae get shod the meer at Robin Tamson's smiddy o
   <br/>
   The smiddy stans ayout the burn a wee bit frae the clachan o
   <br/>
   I never yet gaed by the door but fat I fell a-lachin o
  </p>
  <p align="center">
   Auld Robin was a wealthy carl an' had a bonnie dochter o
   <br/>
   He widnae lat her tak' a man tho' mony ane had socht her o
   <br/>
   But fat think ye o my exploit the time the mare was shooin' o?
   <br/>
   I went in tae Robin's pet and briskly fell a-wooin' o
  </p>
  <p align="center">
   <u>
    Chorus
   </u>
   :
   <br/>
   Fal a doo a di do
   <br/>
   Fal de doo a daddy o
   <br/>
   Fal de doo a di do
   <br/>
   Auld Robin Tamson's smiddy o
  </p>
  <p align="center">
   And aye she e'ed my auld breeks the time that we were crackin' o
   <br/>
   Says I, "My lass, ne'er mind the clouts, there's new anes for the makin' o
   <br/>
   Gin ye'll consent tae come wi' me an' lea the carl yer faither o
   <br/>
   Ye'll get my breeks tae keep in trim, mysel' and a' thegither o"
  </p>
  <p align="center">
   (Chorus)
  </p>
  <p align="center">
   "Indeed," quo she, "Your offer's fair, I really think I'll tak' it o
   <br/>
   Gang ye awa', get oot the mare, we'll baith sit on the back o't o
   <br/>
   For gin I wait my faither's time, I'll wait 'til I be fifty o
   <br/>
   But I will marry in my prime and mak' a wife sae thrifty o"
  </p>
  <p align="center">
   Noo Robin wis an angry carl at tinin o his dochter o
   <br/>
   Through a' the kintrae side he ran an' far and near he sought her o
   <br/>
   Bit fin he cam' to oor fireside and fan us baith thegither o
   <br/>
   Quo I, "Guid man, I've ta'en yer bairn, an' ye can tak my mither o"
  </p>
  <p align="center">
   (Chorus)
  </p>
  <p align="center">
   Auld Robin girned and scrathed his pow, "Guid sooth," quo he, "Ye're merry o
   <br/>
   But I'll e'en tak ye at yer word and end this hurry burry o"
   <br/>
   So Robin an' our auld guid wife agreed tae keep thegither o
   <br/>
   So I hae Robin Tamson's pet and Rob has ta'en my mither o
  </p>
  <p align="center">
   (Chorus 2x)
  </p>
 </body>
 <!-- Mirrored from www.celticlyricscorner.net/tannahill/robin.htm by HTTrack Website Copier/3.x [XR&CO'2014], Mon, 01 Mar 2021 20:06:32 GMT -->
</html>