<html>
 <!-- Mirrored from www.celticlyricscorner.net/tannahill/robin.htm by HTTrack Website Copier/3.x [XR&CO'2014], Mon, 01 Mar 2021 20:06:32 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Tannahill Weavers - Robin Tamson's Smiddy
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Tannahill Weavers
    </a>
    &gt;
    <a href="epona.html">
     Epona
    </a>
    &gt; Robin Tamson's Smiddy
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="Epona" src="epona.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              Robin Tamson's Smiddy
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
             <font face="Book Antiqua" size="2">
              a) Robin Tamson's Smiddy
              <br/>
              b) Highland Kitty
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="epona.html">
                Epona
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    My mither men't my auld breeks and wow, but they were duddy o
    <br/>
    And sent me tae get shod the meer at Robin Tamson's smiddy o
    <br/>
    The smiddy stans ayout the burn a wee bit frae the clachan o
    <br/>
    I never yet gaed by the door but fat I fell a-lachin o
   </font>
  </p>
  <p align="center">
   <font face="Book Antiqua" size="2">
    Auld Robin was a wealthy carl an' had a bonnie dochter o
    <br/>
    He widnae lat her tak' a man tho' mony ane had socht her o
    <br/>
    But fat think ye o my exploit the time the mare was shooin' o?
    <br/>
    I went in tae Robin's pet and briskly fell a-wooin' o
   </font>
  </p>
  <p align="center">
   <font face="Book Antiqua" size="2">
    <u>
     Chorus
    </u>
    :
    <br/>
    Fal a doo a di do
    <br/>
    Fal de doo a daddy o
    <br/>
    Fal de doo a di do
    <br/>
    Auld Robin Tamson's smiddy o
   </font>
  </p>
  <p align="center">
   <font face="Book Antiqua" size="2">
    And aye she e'ed my auld breeks the time that we were crackin' o
    <br/>
    Says I, "My lass, ne'er mind the clouts, there's new anes for the makin' o
    <br/>
    Gin ye'll consent tae come wi' me an' lea the carl yer faither o
    <br/>
    Ye'll get my breeks tae keep in trim, mysel' and a' thegither o"
   </font>
  </p>
  <p align="center">
   <font face="Book Antiqua" size="2">
    (Chorus)
   </font>
  </p>
  <p align="center">
   <font face="Book Antiqua" size="2">
    "Indeed," quo she, "Your offer's fair, I really think I'll tak' it o
    <br/>
    Gang ye awa', get oot the mare, we'll baith sit on the back o't o
    <br/>
    For gin I wait my faither's time, I'll wait 'til I be fifty o
    <br/>
    But I will marry in my prime and mak' a wife sae thrifty o"
   </font>
  </p>
  <p align="center">
   <font face="Book Antiqua" size="2">
    Noo Robin wis an angry carl at tinin o his dochter o
    <br/>
    Through a' the kintrae side he ran an' far and near he sought her o
    <br/>
    Bit fin he cam' to oor fireside and fan us baith thegither o
    <br/>
    Quo I, "Guid man, I've ta'en yer bairn, an' ye can tak my mither o"
   </font>
  </p>
  <p align="center">
   <font face="Book Antiqua" size="2">
    (Chorus)
   </font>
  </p>
  <p align="center">
   <font face="Book Antiqua" size="2">
    Auld Robin girned and scrathed his pow, "Guid sooth," quo he, "Ye're merry o
    <br/>
    But I'll e'en tak ye at yer word and end this hurry burry o"
    <br/>
    So Robin an' our auld guid wife agreed tae keep thegither o
    <br/>
    So I hae Robin Tamson's pet and Rob has ta'en my mither o
   </font>
  </p>
  <p align="center">
   <font face="Book Antiqua" size="2">
    (Chorus 2x)
   </font>
  </p>
 </body>
 <!-- Mirrored from www.celticlyricscorner.net/tannahill/robin.htm by HTTrack Website Copier/3.x [XR&CO'2014], Mon, 01 Mar 2021 20:06:32 GMT -->
</html>