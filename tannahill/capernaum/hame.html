<html>
<!-- Mirrored from www.celticlyricscorner.net/tannahill/hame.htm by HTTrack Website Copier/3.x [XR&CO'2014], Mon, 01 Mar 2021 20:06:16 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Tannahill Weavers - Hame</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../../index-2.html">Celtic Lyrics Corner</a> > <a href="../../artists.html">Artists & Groups</a> > 
<a href="../index.html">Tannahill Weavers</a> > <a href="capernaum.html">Capernaum</a> > Hame</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="capernaum.jpg" alt="Capernaum"></td>
        <td align="left" valign="center" width="80%"><font size="6" face="Book Antiqua">Hame</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Roy Gullane; arranged by the Tannahill Weavers</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="capernaum.html">Capernaum</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
Wild birks on the craggy scaur<br>
A gurley blaw steirs an ootby shaw<br>
As the land birst hurls wi' braisant gowl<br>
Ower the foreland by the haugh</font></p>

<p align="center"><font size="2" face="Book Antiqua">
Bluid red is the sun's doonfa'<br>
Loud and bardy the curlew's ca'<br>
Ower the blackness o' the sea<br>
As the wee boats drift awa'</font></p>

<p align="center"><font size="2" face="Book Antiqua">
The kittle wind amang the heather bells<br>
The bonnie bird that sing its lanely sel'<br>
The crimson forenicht 'mang the briar<br>
Ca' me hame, hame, hame</font></p>

<p align="center"><font size="2" face="Book Antiqua">
Tae the westlins the nicht's at haun<br>
The days last gaitherins linger thrawn<br>
Then like snaw bree whippert slees awa'<br>
'Til the blin oors afore us staun</font></p>

<p align="center"><font size="2" face="Book Antiqua">
Through the daurknin the tourocks rise<br>
The drumly waters o' nicht fleit by<br>
Tae its benmaist bank the boatie rows<br>
Where gorlin day afore us lies</font></p>

<p align="center"><font size="2" face="Book Antiqua">
The still o' nicht, the flooer stapt breeze that blaws<br>
And by the greeshoch jinkin shadows fa'<br>
The fleckit moon that floods the bracken<br>
Ca' me hame, hame, hame</font></p>

<p align="center"><font size="2" face="Book Antiqua">
Gentle, gentle the loom o' morn<br>
Straiks yestreen frae the gowden corn<br>
Ower the kelterin knowes the keek o' day<br>
Smoors the hinmaist blinterin staurn</font></p>

<p align="center"><font size="2" face="Book Antiqua">
High oot ower the emerant howes<br>
A gangrel deer through the balloch dows<br>
Fairmers rise tae share the field<br>
Wi' the moorhen and the drow</font></p>

<p align="center"><font size="2" face="Book Antiqua">
The brattlin burn that's burlin ower the braes<br>
The tousled whin that on the laggin lays<br>
The cuttie rins athwart the loanin<br>
Ca's me hame, hame, hame</font></p>

<p align="center"><font size="2" face="Book Antiqua">
Hame, hame, hame</font></p></body>
<!-- Mirrored from www.celticlyricscorner.net/tannahill/hame.htm by HTTrack Website Copier/3.x [XR&CO'2014], Mon, 01 Mar 2021 20:06:16 GMT -->
</html>