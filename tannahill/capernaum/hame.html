<html>
 <!-- Mirrored from www.celticlyricscorner.net/tannahill/hame.htm by HTTrack Website Copier/3.x [XR&CO'2014], Mon, 01 Mar 2021 20:06:16 GMT -->
 <head>
  <title>
   Tannahill Weavers - Hame
  </title>
  <link href="../../style.css" rel="stylesheet"/>
 </head>
 <body>
  <p align="left">
   <a href="../../index.html">
    Celtic Lyrics Corner
   </a>
   &gt;
   <a href="../../artists.html">
    Artists &amp; Groups
   </a>
   &gt;
   <a href="../index.html">
    Tannahill Weavers
   </a>
   &gt;
   <a href="capernaum.html">
    Capernaum
   </a>
   &gt; Hame
  </p>
  <p align="center">
   <div align="center">
    <table id="head_t">
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
     <tr>
      <td id="lc">
       <img alt="Capernaum" src="capernaum.jpg"/>
      </td>
      <td>
       Hame
      </td>
     </tr>
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
     <tr>
      <td id="lc">
       <b>
        <u>
         Credits
        </u>
        :
       </b>
      </td>
      <td>
       Roy Gullane; arranged by the Tannahill Weavers
      </td>
     </tr>
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
     <tr>
      <td id="lc">
       <b>
        <u>
         Appears On
        </u>
        :
       </b>
      </td>
      <td>
       <a href="capernaum.html">
        Capernaum
       </a>
      </td>
     </tr>
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
     <tr>
      <td id="lc">
       <b>
        <u>
         Language
        </u>
        :
       </b>
      </td>
      <td>
       Scots-English
      </td>
     </tr>
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
    </table>
   </div>
  </p>
  <p align="center">
   <b>
    <u>
     Lyrics
    </u>
    :
   </b>
  </p>
  <p align="center">
   Wild birks on the craggy scaur
   <br/>
   A gurley blaw steirs an ootby shaw
   <br/>
   As the land birst hurls wi' braisant gowl
   <br/>
   Ower the foreland by the haugh
  </p>
  <p align="center">
   Bluid red is the sun's doonfa'
   <br/>
   Loud and bardy the curlew's ca'
   <br/>
   Ower the blackness o' the sea
   <br/>
   As the wee boats drift awa'
  </p>
  <p align="center">
   The kittle wind amang the heather bells
   <br/>
   The bonnie bird that sing its lanely sel'
   <br/>
   The crimson forenicht 'mang the briar
   <br/>
   Ca' me hame, hame, hame
  </p>
  <p align="center">
   Tae the westlins the nicht's at haun
   <br/>
   The days last gaitherins linger thrawn
   <br/>
   Then like snaw bree whippert slees awa'
   <br/>
   'Til the blin oors afore us staun
  </p>
  <p align="center">
   Through the daurknin the tourocks rise
   <br/>
   The drumly waters o' nicht fleit by
   <br/>
   Tae its benmaist bank the boatie rows
   <br/>
   Where gorlin day afore us lies
  </p>
  <p align="center">
   The still o' nicht, the flooer stapt breeze that blaws
   <br/>
   And by the greeshoch jinkin shadows fa'
   <br/>
   The fleckit moon that floods the bracken
   <br/>
   Ca' me hame, hame, hame
  </p>
  <p align="center">
   Gentle, gentle the loom o' morn
   <br/>
   Straiks yestreen frae the gowden corn
   <br/>
   Ower the kelterin knowes the keek o' day
   <br/>
   Smoors the hinmaist blinterin staurn
  </p>
  <p align="center">
   High oot ower the emerant howes
   <br/>
   A gangrel deer through the balloch dows
   <br/>
   Fairmers rise tae share the field
   <br/>
   Wi' the moorhen and the drow
  </p>
  <p align="center">
   The brattlin burn that's burlin ower the braes
   <br/>
   The tousled whin that on the laggin lays
   <br/>
   The cuttie rins athwart the loanin
   <br/>
   Ca's me hame, hame, hame
  </p>
  <p align="center">
   Hame, hame, hame
  </p>
  <cleaned>
  </cleaned>
 </body>
 <!-- Mirrored from www.celticlyricscorner.net/tannahill/hame.htm by HTTrack Website Copier/3.x [XR&CO'2014], Mon, 01 Mar 2021 20:06:16 GMT -->
</html>