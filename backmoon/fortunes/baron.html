<html>
 <!-- Mirrored from www.celticlyricscorner.net/backmoon/baron.htm by HTTrack Website Copier/3.x [XR&CO'2014], Mon, 01 Mar 2021 20:05:59 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Back Of The Moon - The Baron Of Brackley
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Back Of The Moon
    </a>
    &gt;
    <a href="fortunes.html">
     Fortune's Road
    </a>
    &gt; The Baron Of Brackley
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="Fortune's Road" src="fortunes.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              The Baron Of Brackley
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional; arranged by Back Of The Moon
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="fortunes.html">
                Fortune's Road
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Other Versions
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              "
              <a href="@@MALINKY">
               The Baron O Brackley
              </a>
              " On Malinky's album
              <em>
               Handsel
              </em>
              <br/>
              <tr>
               <td align="center" valign="center" width="20%">
               </td>
               <td align="left" valign="top" width="80%">
               </td>
              </tr>
             </font>
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    Doon Deeside cam Inveray a-whistlin' an' playin'
    <br/>
    An' he cam by Brackley's yetts ere the day was dawin'
    <br/>
    "Oh are ye there, Brackley, and are ye within?
    <br/>
    Oor shairp swords are at yer yetts, an' we'll gaur your bluid spin"
   </font>
  </p>
  <p align="center">
   <font face="Book Antiqua" size="2">
    "Rise up, Betsy Gordon, an' gie me my gun
    <br/>
    For though I gang oot, love, sure I'll never come in
    <br/>
    Come kiss me, my Betsy, nor think I'm tae blame
    <br/>
    For though I hae ae man, I'm sure they hae ten"
   </font>
  </p>
  <p align="center">
   <font face="Book Antiqua" size="2">
    When Brackley was mounted and rade on his horse
    <br/>
    A bonnier baron ne'er rade o'er a course
    <br/>
    Twa gallanter Gordons did never swords draw
    <br/>
    But against three and thirty, fa's me, whit is twa?
   </font>
  </p>
  <p align="center">
   <font face="Book Antiqua" size="2">
    Wi' their dirks and their broadswords, they did him surroun'
    <br/>
    And they killed bonny Brackley wi' mony's a woun'
    <br/>
    Frae the heid o' the Dee tae the banks o' the Spey
    <br/>
    The Gordons shall mourn him and ban Inveray
   </font>
  </p>
  <p align="center">
   <font face="Book Antiqua" size="2">
    Oh cam ye by Brackley's yetts, an' cam ye by here?
    <br/>
    An' saw ye his lady a-rivin' her hair?
    <br/>
    Oh an' I cam by Brackley's yetts an' I cam by here
    <br/>
    An' I saw his fair lady, she wis makin' guid cheer
   </font>
  </p>
  <p align="center">
   <font face="Book Antiqua" size="2">
    She was rantin' an' dancin' an' singin' wi' joy
    <br/>
    An' vowin' that verra nicht she would feast Inveray
    <br/>
    Well, she's laughed wi' him, danced wi' him, welcomed him in
    <br/>
    She was kind tae the murderer wha had slayed her guid man
   </font>
  </p>
  <p align="center">
   <font face="Book Antiqua" size="2">
    Through hedges an' ditches ye canna be sure
    <br/>
    But through the woods at Glentor ye can slip in an hour
    <br/>
    An' it's up spak the babe sittin' on his mither's knee
    <br/>
    Sayin', "Afore I'm a man, it's avenged I'll be"
   </font>
  </p>
 </body>
 <!-- Mirrored from www.celticlyricscorner.net/backmoon/baron.htm by HTTrack Website Copier/3.x [XR&CO'2014], Mon, 01 Mar 2021 20:05:59 GMT -->
</html>