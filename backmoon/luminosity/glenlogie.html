<html>
<!-- Mirrored from www.celticlyricscorner.net/backmoon/glenlogie.htm by HTTrack Website Copier/3.x [XR&CO'2014], Mon, 01 Mar 2021 20:06:15 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Back Of The Moon - Glenlogie</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../../index-2.html">Celtic Lyrics Corner</a> > <a href="../../artists.html">Artists & Groups</a> > 
<a href="../index.html">Back Of The Moon</a> > <a href="luminosity.html">Luminosity</a> > Glenlogie</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="luminosity.jpg" alt="Luminosity"></font></td>
        <td align="left" valign="center" width="80%"><font size="6" face="Book Antiqua">Glenlogie</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Traditional</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="luminosity.html">Luminosity</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Other Versions</u>:</b></font></td>
        <td align="left" valign="top" width="80%"><font size="2" face="Book Antiqua">
        "<a href="../oldblinddogs/jean.html">Jean O' Bethelnie</a>" on Old Blind Dogs' album <em>Close To The Bone</em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
There were nine and nine nobles rade through Banchory Fair<br>
And bonny Glenlogie was the flooer o' a' there<br>
There were nine and nine nobles sat at the king's dine<br>
And bonny Glenlogie was the flooer o' twice nine</font></p>

<p align="center"><font size="2" face="Book Antiqua">
Doon cam Jeannie Gordon, she cam trippin' doon the stair<br>
An' she's chosen Glenlogie oot o' a' that wis there<br>
She ca'd on his footpage that ran by his side<br>
Sayin', "Wha is this young man, and whaur dis he bide?"</font></p>

<p align="center"><font size="2" face="Book Antiqua">
He's styllt Glenlogie when he is at hame<br>
An' he's o' the noble Gordons, Lord John is his name<br>
Glenlogie, Glenlogie, gin ye will prove kind<br>
Oh my love is laid upon ye, noo I've tellt ye my mind</font></p>

<p align="center"><font size="2" face="Book Antiqua">
Oh the Gordon turned lightly, as the Gordons does a'<br>
I thank ye, Jeannie Gordon, but I'm promised awa'</font></p>

<p align="center"><font size="2" face="Book Antiqua">
She ca'd on her maidens tae mak her a bed<br>
Wi' ribbons and napkins tae tie up her head<br>
Oh lay me doon gently, pit my face tae the wa'<br>
Tak the rings frae my fingers, my jewels and a'</font></p>

<p align="center"><font size="2" face="Book Antiqua">
But her faither's ain chaplin, bein' a man o' great skill<br>
Weel, he's write a braid letter and indited it weel<br>
Glenlogie, Glenlogie, gin ye are at hame<br>
Oh this lady's love's laid on ye, must she die in her prime?</font></p>

<p align="center"><font size="2" face="Book Antiqua">
When Glenlogie got the letter, he was amang men<br>
And it's oot spake Glenlogie, "What's this young woman mean?<br>
Go saddle me the black horse, go saddle me the broon<br>
Bonnie Jeannie o' Bethelnie will be deid 'ere I win"</font></p>

<p align="center"><font size="2" face="Book Antiqua">
Oh pale an' wan wis she as first he's gaed in<br>
But reid and rosy grew she when she kent it wis him<br>
Turn 'roon, Jeannie Gordon, turn tae yer richt side<br>
For it's I'll be yer bridegroom, if ye'll be my bride</font></p>

<p align="center"><font size="2" face="Book Antiqua">
Noo Jeannie's got marriet, an' her tochers doon told<br>
Bonnie Jean o' Bethelnie, scarce sixteen years old<br>
Bethelnie, Bethelnie, ye shine whar ye stand<br>
May the heather bells 'roon ye shine ower this land</font></p>

<p align="center"><font size="2" face="Book Antiqua">
Bethelnie, Bethelnie, ye shine whar ye stand<br>
May the heather bells 'roon ye shine ower Fyvie's land</font></p></body>
<!-- Mirrored from www.celticlyricscorner.net/backmoon/glenlogie.htm by HTTrack Website Copier/3.x [XR&CO'2014], Mon, 01 Mar 2021 20:06:15 GMT -->
</html>