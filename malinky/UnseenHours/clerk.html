<html>
<!-- Mirrored from www.celticlyricscorner.net/malinky/clerk.htm by HTTrack Website Copier/3.x [XR&CO'2014], Mon, 01 Mar 2021 20:06:06 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Malinky - Clerk Saunders</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../index-2.html">Celtic Lyrics Corner</a> > <a href="../artists.html">Artists & Groups</a> > 
<a href="../index.html">Malinky</a> > <a href="unseen.html">The Unseen Hours</a> > Clerk Saunders</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="unseen.jpg" alt="The Unseen Hours"></td>
        <td align="left" valign="center" width="80%"><font size="6" face="Book Antiqua">Clerk Saunders</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Traditional; arranged by Malinky</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="unseen.html">The Unseen Hours</a></em><br>
        <em><a href="../Handsel/handsel.html">Handsel</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
Clerk Saunders and May Margaret<br>
Were walking on yon gravelled green<br>
Sad and heavy was the love<br>
I wot it fell this twa between</font></p>

<p align="center"><font size="2" face="Book Antiqua">
"A bed, a bed," Clerk Saunders said<br>
"A bed, a bed for you and me"<br>
"Oh no, oh no," the lady cried<br>
"Until the day we mairrit be</font></p>

<p align="center"><font size="2" face="Book Antiqua">
For in will come my seven brithers<br>
And a' their torches burnin' bright<br>
They'll say we hae but yin sister<br>
And here she's lying wi' you this night"</font></p>

<p align="center"><font size="2" face="Book Antiqua">
"You'll tak the sword frae my scabbard<br>
And loowly, loowly lift the gin<br>
And ye maun swear a solemn oath<br>
Ye'll never let Clerk Saunders in"</font></p>

<p align="center"><font size="2" face="Book Antiqua">
"You'll tak me in your airms twa<br>
And carry me ben untae yer bed<br>
And ye maun swear a solemn oath<br>
Across your bower I ne'er did tread"</font></p>

<p align="center"><font size="2" face="Book Antiqua">
They werenae lang untae the room<br>
They werenae lang untae the bed<br>
When in there cam her seven brithers<br>
And a' their torches were burnin' red</font></p>

<p align="center"><font size="2" face="Book Antiqua">
Oot then spak the first brither<br>
"It's lang since ere this love began"<br>
Oot then spak the second brither<br>
"It's a sin tae kill a sleepin' man"</font></p>

<p align="center"><font size="2" face="Book Antiqua">
Oot then spak the third brither<br>
"We'd better gang and let them be"<br>
Oot then spak the neist o' them<br>
"You'll no be killed this nicht for me"</font></p>

<p align="center"><font size="2" face="Book Antiqua">
Oot then spak the fifth brither<br>
Aye and an' angry man was he<br>
"I bear the sword in my right hand<br>
That will gar Clerk Saunders dee"</font></p>

<p align="center"><font size="2" face="Book Antiqua">
He's taen oot his lang, lang sword<br>
That he had strappit through the strae<br>
And through and through Clerk Saunders' body<br>
I wot he has garred iron gae</font></p>

<p align="center"><font size="2" face="Book Antiqua">
"Awake, awake, Clerk Saunders," she says<br>
"Awake, awake for sin and shame<br>
For the day is light, the sun shines bright<br>
And I'm afraid we will be taen"</font></p>

<p align="center"><font size="2" face="Book Antiqua">
Aye she waukened this dead man<br>
Aye she rocked him to and fro<br>
Aye she waukened this dead man<br>
But of his death she did not know</font></p>

<p align="center"><font size="2" face="Book Antiqua">
"I'll do as much for ye, Clerk Saunders<br>
Whatever ladies wouldnae thole<br>
'Til seven years has passed and gane<br>
There's nae a shoe gaes on my sole</font></p>

<p align="center"><font size="2" face="Book Antiqua">
There'll ne'er be a sark upon by back<br>
There'll ne'er be a kaim-straik through my hair<br>
There'll ne'er be coal or candle light<br>
Shine in my bower nae mare"</font></p></body>
<!-- Mirrored from www.celticlyricscorner.net/malinky/clerk.htm by HTTrack Website Copier/3.x [XR&CO'2014], Mon, 01 Mar 2021 20:06:06 GMT -->
</html>
