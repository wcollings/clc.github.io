<html>
 <!-- Mirrored from www.celticlyricscorner.net/malinky/clerk.htm by HTTrack Website Copier/3.x [XR&CO'2014], Mon, 01 Mar 2021 20:06:06 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Malinky - Clerk Saunders
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../index-2.html">
     Celtic Lyrics Corner
    </a>
    &gt;
    <a href="../artists.html">
     Artists &amp; Groups
    </a>
    &gt;
    <a href="../index.html">
     Malinky
    </a>
    &gt;
    <a href="unseen.html">
     The Unseen Hours
    </a>
    &gt; Clerk Saunders
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="The Unseen Hours" src="unseen.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              Clerk Saunders
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional; arranged by Malinky
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="unseen.html">
                The Unseen Hours
               </a>
              </em>
              <br/>
              <em>
               <a href="../Handsel/handsel.html">
                Handsel
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    Clerk Saunders and May Margaret
    <br/>
    Were walking on yon gravelled green
    <br/>
    Sad and heavy was the love
    <br/>
    I wot it fell this twa between
   </font>
  </p>
  <p align="center">
   <font face="Book Antiqua" size="2">
    "A bed, a bed," Clerk Saunders said
    <br/>
    "A bed, a bed for you and me"
    <br/>
    "Oh no, oh no," the lady cried
    <br/>
    "Until the day we mairrit be
   </font>
  </p>
  <p align="center">
   <font face="Book Antiqua" size="2">
    For in will come my seven brithers
    <br/>
    And a' their torches burnin' bright
    <br/>
    They'll say we hae but yin sister
    <br/>
    And here she's lying wi' you this night"
   </font>
  </p>
  <p align="center">
   <font face="Book Antiqua" size="2">
    "You'll tak the sword frae my scabbard
    <br/>
    And loowly, loowly lift the gin
    <br/>
    And ye maun swear a solemn oath
    <br/>
    Ye'll never let Clerk Saunders in"
   </font>
  </p>
  <p align="center">
   <font face="Book Antiqua" size="2">
    "You'll tak me in your airms twa
    <br/>
    And carry me ben untae yer bed
    <br/>
    And ye maun swear a solemn oath
    <br/>
    Across your bower I ne'er did tread"
   </font>
  </p>
  <p align="center">
   <font face="Book Antiqua" size="2">
    They werenae lang untae the room
    <br/>
    They werenae lang untae the bed
    <br/>
    When in there cam her seven brithers
    <br/>
    And a' their torches were burnin' red
   </font>
  </p>
  <p align="center">
   <font face="Book Antiqua" size="2">
    Oot then spak the first brither
    <br/>
    "It's lang since ere this love began"
    <br/>
    Oot then spak the second brither
    <br/>
    "It's a sin tae kill a sleepin' man"
   </font>
  </p>
  <p align="center">
   <font face="Book Antiqua" size="2">
    Oot then spak the third brither
    <br/>
    "We'd better gang and let them be"
    <br/>
    Oot then spak the neist o' them
    <br/>
    "You'll no be killed this nicht for me"
   </font>
  </p>
  <p align="center">
   <font face="Book Antiqua" size="2">
    Oot then spak the fifth brither
    <br/>
    Aye and an' angry man was he
    <br/>
    "I bear the sword in my right hand
    <br/>
    That will gar Clerk Saunders dee"
   </font>
  </p>
  <p align="center">
   <font face="Book Antiqua" size="2">
    He's taen oot his lang, lang sword
    <br/>
    That he had strappit through the strae
    <br/>
    And through and through Clerk Saunders' body
    <br/>
    I wot he has garred iron gae
   </font>
  </p>
  <p align="center">
   <font face="Book Antiqua" size="2">
    "Awake, awake, Clerk Saunders," she says
    <br/>
    "Awake, awake for sin and shame
    <br/>
    For the day is light, the sun shines bright
    <br/>
    And I'm afraid we will be taen"
   </font>
  </p>
  <p align="center">
   <font face="Book Antiqua" size="2">
    Aye she waukened this dead man
    <br/>
    Aye she rocked him to and fro
    <br/>
    Aye she waukened this dead man
    <br/>
    But of his death she did not know
   </font>
  </p>
  <p align="center">
   <font face="Book Antiqua" size="2">
    "I'll do as much for ye, Clerk Saunders
    <br/>
    Whatever ladies wouldnae thole
    <br/>
    'Til seven years has passed and gane
    <br/>
    There's nae a shoe gaes on my sole
   </font>
  </p>
  <p align="center">
   <font face="Book Antiqua" size="2">
    There'll ne'er be a sark upon by back
    <br/>
    There'll ne'er be a kaim-straik through my hair
    <br/>
    There'll ne'er be coal or candle light
    <br/>
    Shine in my bower nae mare"
   </font>
  </p>
 </body>
 <!-- Mirrored from www.celticlyricscorner.net/malinky/clerk.htm by HTTrack Website Copier/3.x [XR&CO'2014], Mon, 01 Mar 2021 20:06:06 GMT -->
</html>
