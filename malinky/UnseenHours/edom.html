<html>
 <!-- Mirrored from www.celticlyricscorner.net/malinky/edom.htm by HTTrack Website Copier/3.x [XR&CO'2014], Mon, 01 Mar 2021 20:06:11 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Malinky - Edom O Gordon
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../index-2.html">
     Celtic Lyrics Corner
    </a>
    &gt;
    <a href="../artists.html">
     Artists &amp; Groups
    </a>
    &gt;
    <a href="../index.html">
     Malinky
    </a>
    &gt;
    <a href="unseen.html">
     The Unseen Hours
    </a>
    &gt; Edom O Gordon
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="The Unseen Hours" src="unseen.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              Edom O Gordon
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional; arranged by Malinky
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="unseen.html">
                The Unseen Hours
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    It fell aboot the Martinmas time
    <br/>
    When the wind blew shrill and cauld
    <br/>
    Cried Edom o' Gordon tae his men
    <br/>
    "We maun draw tae some hauld"
   </font>
  </p>
  <p align="center">
   <font face="Book Antiqua" size="2">
    "Whit hauld, whit hauld," cried his merry men
    <br/>
    "Whit hauld sal we gang tae?"
    <br/>
    "It's tae Towie's Hoose that we maun ride
    <br/>
    And see yon fair lady"
   </font>
  </p>
  <p align="center">
   <font face="Book Antiqua" size="2">
    She thocht it was her ain dear lord
    <br/>
    That she saw ridin' hame
    <br/>
    But was the traitor Edom o' Gordon
    <br/>
    That rik nae sin nor shame
   </font>
  </p>
  <p align="center">
   <font face="Book Antiqua" size="2">
    "Come doon, come doon, Lady Campbell," he cried
    <br/>
    "And gie yer hoose tae me
    <br/>
    Or else this nicht I swear I'll burn
    <br/>
    Ye an' yer bairnies three"
   </font>
  </p>
  <p align="center">
   <font face="Book Antiqua" size="2">
    "I winna come doon," the lady cried
    <br/>
    "For laird nor yet for loon
    <br/>
    Nor yet for any rank robber
    <br/>
    That comes frae Auchendoon"
   </font>
  </p>
  <p align="center">
   <font face="Book Antiqua" size="2">
    The lady frae the battlements
    <br/>
    Twa bullets she let flee
    <br/>
    But it missed its mark wi' Gordon
    <br/>
    For it scarcely grazed his knee
   </font>
  </p>
  <p align="center">
   <font face="Book Antiqua" size="2">
    "Lady Campbell," the Gordon cried
    <br/>
    "That shot will cost you dear"
    <br/>
    An' he has ca'ed tae his ain Jock
    <br/>
    Tae bring the faggots near
   </font>
  </p>
  <p align="center">
   <font face="Book Antiqua" size="2">
    "I winna come doon, ye fause Gordon
    <br/>
    I winna gie up tae ye
    <br/>
    I winna forsake ma ain dear lord
    <br/>
    That is sae far frae me"
   </font>
  </p>
  <p align="center">
   <font face="Book Antiqua" size="2">
    Then up and spak her youngest son
    <br/>
    Sat on the nooris's knee
    <br/>
    "Oh open the door and let me oot
    <br/>
    For this reek is choking me"
   </font>
  </p>
  <p align="center">
   <font face="Book Antiqua" size="2">
    "I wid gie up ma gowd," she cried
    <br/>
    "Ma siller and ma fee
    <br/>
    For a blast o' the whistling wind
    <br/>
    Tae blaw this reek frae me"
   </font>
  </p>
  <p align="center">
   <font face="Book Antiqua" size="2">
    Then oot an' spak her dochter dear
    <br/>
    She wis baith jimp and sma'
    <br/>
    "Oh row me in a pair o' sheets
    <br/>
    And throw me ower the wa'"
   </font>
  </p>
  <p align="center">
   <font face="Book Antiqua" size="2">
    They rowed her in a pair o' sheets
    <br/>
    And threw her ower the wa'
    <br/>
    But on the point o' the Gordon's sword
    <br/>
    She got a deidly fa'
   </font>
  </p>
  <p align="center">
   <font face="Book Antiqua" size="2">
    Then Gordon turned her ower and ower
    <br/>
    And oh her face was white
    <br/>
    Ah micht had spared that bonny face
    <br/>
    Tae be some man's delight
   </font>
  </p>
  <p align="center">
   <font face="Book Antiqua" size="2">
    Oh pity on yon fair castle
    <br/>
    That was biggit wi' stane and lime
    <br/>
    And wae for Lady Campbell herself
    <br/>
    Burnt wi' her bairnies nine
   </font>
  </p>
  <p align="center">
   <font face="Book Antiqua" size="2">
    Oh three o' them were mairried wives
    <br/>
    And three o' them were bairns
    <br/>
    And three o' them were leal maidens
    <br/>
    That ne'er lay in young men's airms
   </font>
  </p>
 </body>
 <!-- Mirrored from www.celticlyricscorner.net/malinky/edom.htm by HTTrack Website Copier/3.x [XR&CO'2014], Mon, 01 Mar 2021 20:06:11 GMT -->
</html>