<html>
<!-- Mirrored from www.celticlyricscorner.net/malinky/edom.htm by HTTrack Website Copier/3.x [XR&CO'2014], Mon, 01 Mar 2021 20:06:11 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Malinky - Edom O Gordon</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../index-2.html">Celtic Lyrics Corner</a> > <a href="../artists.html">Artists & Groups</a> > 
<a href="../index.html">Malinky</a> > <a href="unseen.html">The Unseen Hours</a> > Edom O Gordon</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="unseen.jpg" alt="The Unseen Hours"></td>
        <td align="left" valign="center" width="80%"><font size="6" face="Book Antiqua">Edom O Gordon</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Traditional; arranged by Malinky</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="unseen.html">The Unseen Hours</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
It fell aboot the Martinmas time<br>
When the wind blew shrill and cauld<br>
Cried Edom o' Gordon tae his men<br>
"We maun draw tae some hauld"</font></p>

<p align="center"><font size="2" face="Book Antiqua">
"Whit hauld, whit hauld," cried his merry men<br>
"Whit hauld sal we gang tae?"<br>
"It's tae Towie's Hoose that we maun ride<br>
And see yon fair lady"</font></p>

<p align="center"><font size="2" face="Book Antiqua">
She thocht it was her ain dear lord<br>
That she saw ridin' hame<br>
But was the traitor Edom o' Gordon<br>
That rik nae sin nor shame</font></p>

<p align="center"><font size="2" face="Book Antiqua">
"Come doon, come doon, Lady Campbell," he cried<br>
"And gie yer hoose tae me<br>
Or else this nicht I swear I'll burn<br>
Ye an' yer bairnies three"</font></p>

<p align="center"><font size="2" face="Book Antiqua">
"I winna come doon," the lady cried<br>
"For laird nor yet for loon<br>
Nor yet for any rank robber<br>
That comes frae Auchendoon"</font></p>

<p align="center"><font size="2" face="Book Antiqua">
The lady frae the battlements<br>
Twa bullets she let flee<br>
But it missed its mark wi' Gordon<br>
For it scarcely grazed his knee</font></p>

<p align="center"><font size="2" face="Book Antiqua">
"Lady Campbell," the Gordon cried<br>
"That shot will cost you dear"<br>
An' he has ca'ed tae his ain Jock<br>
Tae bring the faggots near</font></p>

<p align="center"><font size="2" face="Book Antiqua">
"I winna come doon, ye fause Gordon<br>
I winna gie up tae ye<br>
I winna forsake ma ain dear lord<br>
That is sae far frae me"</font></p>

<p align="center"><font size="2" face="Book Antiqua">
Then up and spak her youngest son<br>
Sat on the nooris's knee<br>
"Oh open the door and let me oot<br>
For this reek is choking me"</font></p>

<p align="center"><font size="2" face="Book Antiqua">
"I wid gie up ma gowd," she cried<br>
"Ma siller and ma fee<br>
For a blast o' the whistling wind<br>
Tae blaw this reek frae me"</font></p>

<p align="center"><font size="2" face="Book Antiqua">
Then oot an' spak her dochter dear<br>
She wis baith jimp and sma'<br>
"Oh row me in a pair o' sheets<br>
And throw me ower the wa'"</font></p>

<p align="center"><font size="2" face="Book Antiqua">
They rowed her in a pair o' sheets<br>
And threw her ower the wa'<br>
But on the point o' the Gordon's sword<br>
She got a deidly fa'</font></p>

<p align="center"><font size="2" face="Book Antiqua">
Then Gordon turned her ower and ower<br>
And oh her face was white<br>
Ah micht had spared that bonny face<br>
Tae be some man's delight</font></p>

<p align="center"><font size="2" face="Book Antiqua">
Oh pity on yon fair castle<br>
That was biggit wi' stane and lime<br>
And wae for Lady Campbell herself<br>
Burnt wi' her bairnies nine</font></p>

<p align="center"><font size="2" face="Book Antiqua">
Oh three o' them were mairried wives<br>
And three o' them were bairns<br>
And three o' them were leal maidens<br>
That ne'er lay in young men's airms</font></p></body>
<!-- Mirrored from www.celticlyricscorner.net/malinky/edom.htm by HTTrack Website Copier/3.x [XR&CO'2014], Mon, 01 Mar 2021 20:06:11 GMT -->
</html>