<html>
<!-- Mirrored from www.celticlyricscorner.net/malinky/hughie.htm by HTTrack Website Copier/3.x [XR&CO'2014], Mon, 01 Mar 2021 20:06:18 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Malinky - Hughie The Graham</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../index-2.html">Celtic Lyrics Corner</a> > <a href="../artists.html">Artists & Groups</a> > 
<a href="../index.html">Malinky</a> > <a href="unseen.html">The Unseen Hours</a> > Hughie The Graham</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="unseen.jpg" alt="The Unseen Hours"></td>
        <td align="left" valign="center" width="80%"><font size="6" face="Book Antiqua">Hughie The Graham</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Traditional; arranged by Malinky</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="unseen.html">The Unseen Hours</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
Oor lords have tae the huntin' gane<br>
The huntin' o' the fallow deer<br>
And they hae grippit Hughie Graham<br>
For stealin' o' the bishop's mere</font></p>

<p align="center"><font size="2" face="Book Antiqua">
And they hae taen him hand and fit<br>
And brocht him up through Carlisle toon<br>
The toonsfolk cried oot aw at yince<br>
Sayin', "Hugh the Graham, he maun ging doon"</font></p>

<p align="center"><font size="2" face="Book Antiqua">
"Gae lowse my right hand free," he said<br>
"And pit my brand intae the same<br>
There's nane in Carlisle toon the day<br>
Daur tell the tale on Hughie Graham"</font></p>

<p align="center"><font size="2" face="Book Antiqua">
And they hae brocht a coort tae sit<br>
Mangst a' their best nobility<br>
Fifteen o' them cried aw at yince<br>
"Sir Hugh the Graham, he noo maun dee"</font></p>

<p align="center"><font size="2" face="Book Antiqua">
They've taen him up tae the gallows hill<br>
And he lookit up at the gallows tree<br>
Yet ne'er did color leave his cheek<br>
Nor did he even blink his ee</font></p>

<p align="center"><font size="2" face="Book Antiqua">
"And ye may gie tae ma brither John<br>
My sword that's bent wi' the metal clear<br>
And bid him come at twelve o'clock<br>
Tae see me pay the bishop's mere</font></p>

<p align="center"><font size="2" face="Book Antiqua">
Ye may gie tae my brither James<br>
My sword that's bent wi' the metal broon<br>
And bid him come at two o'clock<br>
Tae see his brither Hugh cut doon</font></p>

<p align="center"><font size="2" face="Book Antiqua">
And ye may tell tae my kith and kin<br>
I never did disgrace their blood<br>
And if they see the bishop's cloak<br>
Tae mak it shorter by the hood"</font></p></body>
<!-- Mirrored from www.celticlyricscorner.net/malinky/hughie.htm by HTTrack Website Copier/3.x [XR&CO'2014], Mon, 01 Mar 2021 20:06:18 GMT -->
</html>