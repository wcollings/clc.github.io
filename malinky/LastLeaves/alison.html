<html>
<!-- Mirrored from www.celticlyricscorner.net/malinky/alison.htm by HTTrack Website Copier/3.x [XR&CO'2014], Mon, 01 Mar 2021 20:05:54 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Malinky - Alison Cross</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../index-2.html">Celtic Lyrics Corner</a> > <a href="../artists.html">Artists & Groups</a> > 
<a href="../index.html">Malinky</a> > <a href="last.html">Last Leaves</a> > Alison Cross</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="last.jpg" alt="Last Leaves"></td>
        <td align="left" valign="center" width="80%"><font size="6" face="Book Antiqua">Alison Cross</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Traditional; arranged by Malinky</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="last.html">Last Leaves</a></em><br>
        <em><a href="../handsel/handsel.html">Handsel</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
Alison Cross lives in yon tower<br>
The ugliest witch in the north countrie<br>
She's trysted me ae day 'til her bower<br>
And mony's the braw spreech she made tae me</font></p>

<p align="center"><font size="2" face="Book Antiqua">
She showed me a mantle o reid scarlet<br>
Weel wrocht wi gowd and fringes fine<br>
Says, "Gin ye'll be my leman sae true<br>
This gudely gift, it shall be thine"</font></p>

<p align="center"><font size="2" face="Book Antiqua"><u>Chorus</u>:<br>
"Awa, awa ye ugly witch<br>
Haud far awa and let me be<br>
Afore I'll kiss yer ugly mou<br>
I'd raither toddle aroond the tree"</font></p>

<p align="center"><font size="2" face="Book Antiqua">
She showed me a sark o the saftest silk<br>
Weel wrocht wi pearls abune the band<br>
Says, "Gin ye'll be my leman sae true<br>
This gudely gift's at your command"</font></p>

<p align="center"><font size="2" face="Book Antiqua">(Chorus)</font></p>

<p align="center"><font size="2" face="Book Antiqua">
She showed me a cup o the gude reid gowd<br>
Weel wrocht wi jewels sae fair and fine<br>
Says, "Gin ye'll be my leman sae true<br>
This gudely gift, it shall be thine"</font></p>

<p align="center"><font size="2" face="Book Antiqua">(Chorus)</font></p>

<p align="center"><font size="2" face="Book Antiqua">
An' she's ta'en oot her grass-green horn<br>
She blew it three times loud and shrill<br>
She swore by the moon and the stars abune<br>
She'd gar me rue the day I ever was born</font></p>

<p align="center"><font size="2" face="Book Antiqua">
An' she's ta'en oot her silvery wand<br>
She straiked it three time o'er her knee<br>
She's muttered sic words as my senses failed<br>
I feel doon senseless tae the ground</font></p>

<p align="center"><font size="2" face="Book Antiqua">(Chorus)</font></p>

<p align="center"><font size="2" face="Book Antiqua">
It fell upon last Halloween<br>
When the seely coort came riding by<br>
The queen's lichtit doon on a gowany bank<br>
Nae far fae the tree whaur I did lie</font></p>

<p align="center"><font size="2" face="Book Antiqua">
An' she's ta'en oot her silvery wand<br>
She straked it three times o'er her knee<br>
She's turned me back tae ma proper shape<br>
Nae mare tae toddle aroond the tree</font></p>

<p align="center"><font size="2" face="Book Antiqua">(Chorus 2x)</font></p></body>
<!-- Mirrored from www.celticlyricscorner.net/malinky/alison.htm by HTTrack Website Copier/3.x [XR&CO'2014], Mon, 01 Mar 2021 20:05:54 GMT -->
</html>
