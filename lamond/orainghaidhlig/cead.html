<html>
<!-- Mirrored from www.celticlyricscorner.net/lamond/cead.htm by HTTrack Website Copier/3.x [XR&CO'2014], Mon, 01 Mar 2021 20:06:05 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Mary Jane Lamond - Cead Deireannach Nam Beann</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../../index-2.html">Celtic Lyrics Corner</a> > <a href="../../artists.html">Artists & Groups</a> > 
<a href="../index.html">Mary Jane Lamond</a> > <a href="orainghaidhlig.html">Òrain Ghàidhlig</a> > Cead Deireannach Nam Beann</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="orainghaidhlig.jpg" alt="Òrain Ghàidhlig"></td>
        <td align="left" valign="center" width="80%"><font size="6" face="Book Antiqua">Cead Deireannach Nam Beann</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Donncadh Bàn Mac an t-Saoir</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="orainghaidhlig.html">Òrain Ghàidhlig</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Gàidhlig (Scottish Gaelic)</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
Bha mi 'n dé Beinn Dòrain<br>
'S 'na còir cha robh mi aineolach<br>
Chunna' mi na gleanntan<br>
'S na beanntaichean a b'aithne dhomh<br>
B'e sin an sealladh éibhinn<br>
Bhith 'g imeachd air na sléibhtean<br>
Nuair bhiodh a'ghrian ag éirigh<br>
'S a bhiodh na féidh a' langanaich</font></p>

<p align="center"><font size="2" face="Book Antiqua">
'S aobhach a' ghreigh uallach<br>
Nuair ghluaiseadh iad gu faramach<br>
'S na h-éildean air an fhuaran<br>
Bu chuannar na laoigh bhallach ann<br>
Na maoislichean 's na ruadhbhuic<br>
Na coilich dhubha's ruadha<br>
'S e 'n cèol bu bhinne chualas<br>
Nuair chluinnt' am fuaim 's a' chamhanaich</font></p>

<p align="center"><font size="2" face="Book Antiqua">
'S togarrach a dh'fhalbhainn<br>
Gu sealgaireachd nam bealaichean<br>
Dol mach a dhìreadh garbhlaich<br>
'S gum b'anmoch tighinn gu baile mi<br>
An t-uisge glan 's am fàile<br>
Th'air mullach nam beann àrda<br>
Chuidich e gu fàs mi<br>
'S e rinn domh slàint' is fallaineachd</font></p>

<p align="center"><font size="2" face="Book Antiqua">
Bha mi 'n dé 'san aonach<br>
'S bha smaointean mór air m' aire-sa<br>
Nach robh 'n luchd-gaoil a b'àbhaist<br>
Bhith siubhal fàsaich mar rium ann<br>
'S a' bheinn as beag a shaoil mi<br>
Gun deanadh ise caochladh<br>
On tha i nis fo chaoraibh<br>
'S ann thug an saoghal car asam</font></p>

<p align="center"><font size="2" face="Book Antiqua">
'Nuair sheall mi air gach taobh dhìom<br>
Chan fhaodainn gun bhith smalanach<br>
On theirig coill is fraoch ann<br>
'S na daoine bh'ann nach mhaireann iad<br>
Chan eil fiadh r'a shealg ann<br>
Chan eil eun no earb ann<br>
Am beagan nach eil marbh dhiubh<br>
'S e rinn iad falbh gu baileach as</font></p>

<p align="center"><font size="2" face="Book Antiqua">
Mo shoraidh leis na frìthean<br>
O 's mìorbhailteach na beannan iad<br>
Le biolair uaine 's fìoruisg<br>
Deoch uasal rìomhach cheanalta<br>
Na blàran a tha prìseil<br>
'S na fàsaichean tha lìonmhor<br>
O 's àit a leig mi dhìom iad<br>
Gu bràth mo mhìle beannachd leotha</font></p></body>
<!-- Mirrored from www.celticlyricscorner.net/lamond/cead.htm by HTTrack Website Copier/3.x [XR&CO'2014], Mon, 01 Mar 2021 20:06:05 GMT -->
</html>