<html>
<!-- Mirrored from www.celticlyricscorner.net/oldblinddogs/battle.htm by HTTrack Website Copier/3.x [XR&CO'2014], Mon, 01 Mar 2021 20:05:59 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Old Blind Dogs - The Battle Of Harlaw</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../../index-2.html">Celtic Lyrics Corner</a> > <a href="../../artists.html">Artists & Groups</a> > 
<a href="../index.html">Old Blind Dogs</a> > <a href="five.html">Five</a> > The Battle Of Harlaw</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="five.jpg" alt="Five"></td>
        <td align="left" valign="center" width="80%"><font size="6" face="Book Antiqua">The Battle Of Harlaw</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Traditional; arranged by Old Blind Dogs</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="five.html">Five</a></em>; 
        <em><a href="playlive.html">Play Live</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
As I cam' in by Dunideer and doon by Nether Ha'<br>
There were fifty thoosand' heilan' men a-marchin' tae Harlaw</font></p>

<p align="center"><font size="2" face="Book Antiqua"><u>Chorus (after each verse)</u>:<br>
Wi' a diddy aye o' an' a fal an' doe<br>
And a diddy aye o' aye ay</font></p>

<p align="center"><font size="2" face="Book Antiqua">
As I gaed on an' farther on and doon an' by Balquhain<br>
Oh it's there I saw Sir James the Rose and wi' him John the Graeme</font></p>

<p align="center"><font size="2" face="Book Antiqua">
"It's cam' ye fae the Heilan's man, cam' ye a' the wey?<br>
Saw ye MacDonald and his men as they cam' in fae Skye?"</font></p>

<p align="center"><font size="2" face="Book Antiqua">
"It's I was near and near eneuch that I their numbers saw<br>
There was fifty thoosan' heilan' men a-marchin' tae Harlaw"</font></p>

<p align="center"><font size="2" face="Book Antiqua">
"Gin that be true," says James the Rose, "We'll no cam' muckle speed<br>
We'll cry upon wir merry men and turn wir horse's heid"</font></p>

<p align="center"><font size="2" face="Book Antiqua">
"Oh na, o' na," says John the Graeme, "This thing will nivver be<br>
The gallant Graemes wis nivver beat, we'll try fit we can dae"</font></p>

<p align="center"><font size="2" face="Book Antiqua">
Well, as I gaed on an' further on an' doon an' by Harlaw<br>
There fell fu' close on ilka side sic straiks ye nivver saw</font></p>

<p align="center"><font size="2" face="Book Antiqua">
There fell fu' close on ilka side sic straiks ye nivver saw<br>
An' ilka sword gaed clash for clash at the Battle of Harlaw</font></p>

<p align="center"><font size="2" face="Book Antiqua">
The Heilan' men wi' their lang swords, they laid on us fu' sair<br>
And they drave back wir merry men three acres breadth and mair</font></p>

<p align="center"><font size="2" face="Book Antiqua">
An' Forbes tae his brither did say, "Noo brither, can't ye see<br>
They've beaten us back on ilka side and we'll be forced tae flee"</font></p>

<p align="center"><font size="2" face="Book Antiqua">
"Oh na, na, my brither bold, this thing will nivver be<br>
Ye'll tak yer guid sword in yer haun', ye'll gang in wi' me"</font></p>

<p align="center"><font size="2" face="Book Antiqua">
Well, it's back tae back the brithers bold gaed in amangst the thrang<br>
And they drave back the heilan' men wi' swords baith sharp and lang</font></p>

<p align="center"><font size="2" face="Book Antiqua">
An' the firstan stroke that Forbes struck, he gart MacDonald reel<br>
An' the neistan straik that Forbes struck, the brave MacDonald fell</font></p>

<p align="center"><font size="2" face="Book Antiqua">
An siccan a ptlairchie o' the likes ye nivver saw<br>
As wis amangst the Heilan' men fan they saw MacDonald fa'</font></p>

<p align="center"><font size="2" face="Book Antiqua">
Some rade, some ran and some did gang, they were o' sma' record<br>
For Forbes and his merry men, they slew them on the road</font></p>

<p align="center"><font size="2" face="Book Antiqua">
O' fifty thoosan' Heilan' men, but fifty-three gaed hame<br>
And oot o' a' the Lawlan' men, fifty marched wi' Graeme</font></p>

<p align="center"><font size="2" face="Book Antiqua">
Gin onybody spier at ye for them that marched awa'<br>
Ye can tell them plain and very plain they're sleepin' at Harlaw</font></p></body>
<!-- Mirrored from www.celticlyricscorner.net/oldblinddogs/battle.htm by HTTrack Website Copier/3.x [XR&CO'2014], Mon, 01 Mar 2021 20:05:59 GMT -->
</html>