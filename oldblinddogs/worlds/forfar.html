<html>
 <!-- Mirrored from www.celticlyricscorner.net/oldblinddogs/forfar.htm by HTTrack Website Copier/3.x [XR&CO'2014], Mon, 01 Mar 2021 20:06:14 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Old Blind Dogs - Forfar Sodger
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Old Blind Dogs
    </a>
    &gt;
    <a href="worlds.html">
     The World's Room
    </a>
    &gt; Forfar Sodger
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="The World's Room" src="worlds.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              Forfar Sodger
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              a) Forfar Sodger - traditional
              <br/>
              b) Trip To Skye - Rory Campbell
              <br/>
              c) The Bridie - Jonny Hardie
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="worlds.html">
                The World's Room
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    In Forfar County I was born
    <br/>
    But faith I div think shame, sir
    <br/>
    Tae tell o' the weary life I led
    <br/>
    Afore I left my hame, sir
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    My faither was a weaver poor
    <br/>
    As ever filled a spool, sir
    <br/>
    And never was meat cam tae wir door
    <br/>
    But jist a pun' at Yule, sir
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    When I was six I gaed tae school
    <br/>
    Because it was the fashion
    <br/>
    And every Sunday tae the kirk
    <br/>
    Tae save me o' a thrashin'
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    They learnt me there tae read and write
    <br/>
    And learnt the rule o' three, sir
    <br/>
    But a nobler thought cam tae my mind
    <br/>
    A sodger I would be, sir
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    So I gaed doon tae Forfar toon
    <br/>
    All in the Forfar County
    <br/>
    And I signed up wi' Sergeant Brown
    <br/>
    For forty pounds o' bounty
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    They gaed me clothes tae hap ma back
    <br/>
    And mittens for my hands, sir
    <br/>
    Swore I was the bravest chiel
    <br/>
    In a' the Hielan clan, sir
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    We spent the maist o' a' our time
    <br/>
    Just marchin' up and doon, sir
    <br/>
    Wi' a feather bonnet tae wir cap
    <br/>
    And poorthered tae wir croon, sir
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    But fegs they gart me change my tune
    <br/>
    And sent me off tae Spain, sir
    <br/>
    Where forty regiments in a row
    <br/>
    Came marchin' o'er the plain, sir
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    For three long days and nichts we fought
    <br/>
    I thought 'twould never end, sir
    <br/>
    'Til a bullet came fustlin' through my leg
    <br/>
    And I up and fired again, sir
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    The surgeon came and dressed my wounds
    <br/>
    They said I would be lame, sir
    <br/>
    But I got hud o' some oxter staffs
    <br/>
    And I came hirplin' hame, sir
    <br/>
    Hurra, hurra, wi my tilt a fal air al aye doh
   </font>
  </p>
  <p align="center">
   <font face="Book Antiqua" size="2">
    Noo a' the things that I've been through
    <br/>
    I've scarcely time tae mention
    <br/>
    For noo I'm back in Forfar shire
    <br/>
    And living frae my pension
    <br/>
    Hurra, hurra, wi my tilt a fal air al aye doh
   </font>
  </p>
 </body>
 <!-- Mirrored from www.celticlyricscorner.net/oldblinddogs/forfar.htm by HTTrack Website Copier/3.x [XR&CO'2014], Mon, 01 Mar 2021 20:06:14 GMT -->
</html>