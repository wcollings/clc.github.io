<html>
 <!-- Mirrored from www.celticlyricscorner.net/oldblinddogs/forfar.htm by HTTrack Website Copier/3.x [XR&CO'2014], Mon, 01 Mar 2021 20:06:14 GMT -->
 <head>
  <title>
   Old Blind Dogs - Forfar Sodger
  </title>
  <link href="../../style.css" rel="stylesheet"/>
 </head>
 <body>
  <p align="left">
   <a href="../../index.html">
    Celtic Lyrics Corner
   </a>
   &gt;
   <a href="../../artists.html">
    Artists &amp; Groups
   </a>
   &gt;
   <a href="../index.html">
    Old Blind Dogs
   </a>
   &gt;
   <a href="worlds.html">
    The World's Room
   </a>
   &gt; Forfar Sodger
  </p>
  <p align="center">
   <div align="center">
    <table id="head_t">
     <tr>
      <td id="lc">
       <img alt="The World's Room" src="worlds.jpg"/>
      </td>
      <td>
       Forfar Sodger
      </td>
     </tr>
     <tr>
      <td id="lc">
       <b>
        <u>
         Credits
        </u>
        :
       </b>
      </td>
      <td>
       a) Forfar Sodger - traditional
       <br/>
       b) Trip To Skye - Rory Campbell
       <br/>
       c) The Bridie - Jonny Hardie
      </td>
     </tr>
     <tr>
      <td id="lc">
       <b>
        <u>
         Appears On
        </u>
        :
       </b>
      </td>
      <td>
       <a href="worlds.html">
        The World's Room
       </a>
      </td>
     </tr>
     <tr>
      <td id="lc">
       <b>
        <u>
         Language
        </u>
        :
       </b>
      </td>
      <td>
       Scots-English
      </td>
     </tr>
    </table>
   </div>
  </p>
  <p align="center">
   <b>
    <u>
     Lyrics
    </u>
    :
   </b>
  </p>
  <p align="center">
   In Forfar County I was born
   <br/>
   But faith I div think shame, sir
   <br/>
   Tae tell o' the weary life I led
   <br/>
   Afore I left my hame, sir
   <br/>
   Hurra, hurra, wi my tilt a fal air al aye doh
  </p>
  <p align="center">
   My faither was a weaver poor
   <br/>
   As ever filled a spool, sir
   <br/>
   And never was meat cam tae wir door
   <br/>
   But jist a pun' at Yule, sir
   <br/>
   Hurra, hurra, wi my tilt a fal air al aye doh
  </p>
  <p align="center">
   When I was six I gaed tae school
   <br/>
   Because it was the fashion
   <br/>
   And every Sunday tae the kirk
   <br/>
   Tae save me o' a thrashin'
   <br/>
   Hurra, hurra, wi my tilt a fal air al aye doh
  </p>
  <p align="center">
   They learnt me there tae read and write
   <br/>
   And learnt the rule o' three, sir
   <br/>
   But a nobler thought cam tae my mind
   <br/>
   A sodger I would be, sir
   <br/>
   Hurra, hurra, wi my tilt a fal air al aye doh
  </p>
  <p align="center">
   So I gaed doon tae Forfar toon
   <br/>
   All in the Forfar County
   <br/>
   And I signed up wi' Sergeant Brown
   <br/>
   For forty pounds o' bounty
   <br/>
   Hurra, hurra, wi my tilt a fal air al aye doh
  </p>
  <p align="center">
   They gaed me clothes tae hap ma back
   <br/>
   And mittens for my hands, sir
   <br/>
   Swore I was the bravest chiel
   <br/>
   In a' the Hielan clan, sir
   <br/>
   Hurra, hurra, wi my tilt a fal air al aye doh
  </p>
  <p align="center">
   We spent the maist o' a' our time
   <br/>
   Just marchin' up and doon, sir
   <br/>
   Wi' a feather bonnet tae wir cap
   <br/>
   And poorthered tae wir croon, sir
   <br/>
   Hurra, hurra, wi my tilt a fal air al aye doh
  </p>
  <p align="center">
   But fegs they gart me change my tune
   <br/>
   And sent me off tae Spain, sir
   <br/>
   Where forty regiments in a row
   <br/>
   Came marchin' o'er the plain, sir
   <br/>
   Hurra, hurra, wi my tilt a fal air al aye doh
  </p>
  <p align="center">
   For three long days and nichts we fought
   <br/>
   I thought 'twould never end, sir
   <br/>
   'Til a bullet came fustlin' through my leg
   <br/>
   And I up and fired again, sir
   <br/>
   Hurra, hurra, wi my tilt a fal air al aye doh
  </p>
  <p align="center">
   The surgeon came and dressed my wounds
   <br/>
   They said I would be lame, sir
   <br/>
   But I got hud o' some oxter staffs
   <br/>
   And I came hirplin' hame, sir
   <br/>
   Hurra, hurra, wi my tilt a fal air al aye doh
  </p>
  <p align="center">
   Noo a' the things that I've been through
   <br/>
   I've scarcely time tae mention
   <br/>
   For noo I'm back in Forfar shire
   <br/>
   And living frae my pension
   <br/>
   Hurra, hurra, wi my tilt a fal air al aye doh
  </p>
  <cleaned>
  </cleaned>
 </body>
 <!-- Mirrored from www.celticlyricscorner.net/oldblinddogs/forfar.htm by HTTrack Website Copier/3.x [XR&CO'2014], Mon, 01 Mar 2021 20:06:14 GMT -->
</html>