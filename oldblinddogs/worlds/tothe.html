<html>
 <!-- Mirrored from www.celticlyricscorner.net/oldblinddogs/tothe.htm by HTTrack Website Copier/3.x [XR&CO'2014], Mon, 01 Mar 2021 20:06:38 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Old Blind Dogs - To The Beggin' I Will Go
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Old Blind Dogs
    </a>
    &gt;
    <a href="worlds.html">
     The World's Room
    </a>
    &gt; To The Beggin' I Will Go
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="The World's Room" src="worlds.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              To The Beggin' I Will Go
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="worlds.html">
                The World's Room
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    <u>
     Chorus (after each verse)
    </u>
    :
    <br/>
    To the beggin' I will go, go
    <br/>
    To the beggin' I will go
   </font>
  </p>
  <p align="center">
   <font face="Book Antiqua" size="2">
    O' a' the trades a man can try, the beggin' is the best
    <br/>
    For when a beggar's weary he can jist sit down and rest
   </font>
  </p>
  <p align="center">
   <font face="Book Antiqua" size="2">
    First I maun get a meal-pock made out o' leather reed
    <br/>
    And it will haud twa firlots wi' room for beef and breid
   </font>
  </p>
  <p align="center">
   <font face="Book Antiqua" size="2">
    Afore that I do gang awa, I'll lat my beard grow strang
    <br/>
    And for my nails I winna pair, for a beggar wears them lang
   </font>
  </p>
  <p align="center">
   <font face="Book Antiqua" size="2">
    I'll gang to find some greasy cook and buy frae her a hat
    <br/>
    Wi' twa-three inches o' a rim, a' glitterin' owre wi' fat
   </font>
  </p>
  <p align="center">
   <font face="Book Antiqua" size="2">
    Syne I'll gang to a turner and gar him mak a dish
    <br/>
    And it maun haud three chappins for I cudna dee wi' less
   </font>
  </p>
  <p align="center">
   <font face="Book Antiqua" size="2">
    I'll gang and seek my quarters before that it grows dark
    <br/>
    Jist when the guidman's sitting doon and new-hame frae his wark
   </font>
  </p>
  <p align="center">
   <font face="Book Antiqua" size="2">
    Syne I'll tak out my muckle dish and stap it fu' o' meal
    <br/>
    And say, "Guidwife, gin ye gie me bree, I winna seek you kail"
   </font>
  </p>
  <p align="center">
   <font face="Book Antiqua" size="2">
    And maybe the guidman will say, "Puirman, put up your meal
    <br/>
    You're welcome to your brose the nicht, likewise your breid and kail"
   </font>
  </p>
  <p align="center">
   <font face="Book Antiqua" size="2">
    If there's a wedding in the toon, I'll airt me to be there
    <br/>
    And pour my kindest benison upon the winsome pair
   </font>
  </p>
  <p align="center">
   <font face="Book Antiqua" size="2">
    And some will gie me breid and beef and some will gie me cheese
    <br/>
    And I'll slip out among the folk and gather up bawbees
   </font>
  </p>
 </body>
 <!-- Mirrored from www.celticlyricscorner.net/oldblinddogs/tothe.htm by HTTrack Website Copier/3.x [XR&CO'2014], Mon, 01 Mar 2021 20:06:38 GMT -->
</html>