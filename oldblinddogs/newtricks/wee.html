<html>
<!-- Mirrored from www.celticlyricscorner.net/oldblinddogs/wee.htm by HTTrack Website Copier/3.x [XR&CO'2014], Mon, 01 Mar 2021 20:06:39 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Old Blind Dogs - The Wee Wee German Lairdie</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../../index-2.html">Celtic Lyrics Corner</a> > <a href="../../artists.html">Artists & Groups</a> > 
<a href="../index.html">Old Blind Dogs</a> > <a href="newtricks.html">New Tricks</a> > The Wee Wee German Lairdie</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="newtricks.jpg" alt="New Tricks"></td>
        <td align="left" valign="center" width="80%"><font size="6" face="Book Antiqua">The Wee Wee German Lairdie</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Traditional; arranged by Old Blind Dogs</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="newtricks.html">New Tricks</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
Wha the de'il hae we gotten for a king<br>
But a wee, wee German lairdie<br>
When we gaed to bring him hame<br>
He was delvin' in his yairdie<br>
He was sheughing kail an' pu'in' leeks<br>
Aye but the hose an' but the breeks<br>
Wi' his beggar duds he cleeks<br>
Ye wee bit German lairdie</font></p>

<p align="center"><font size="2" face="Book Antiqua">
He's clappit doun in our gudeman's chair<br>
This wee bit German lairdie<br>
An' he's brocht forth o' foreign trash<br>
An' dibbled them in his yairdie<br>
He's pu'd the rose o' English loons<br>
Broke the harp o' Irish clowns<br>
Our thistle taps will jag his thumbs<br>
Ye wee bit German lairdie</font></p>

<p align="center"><font size="2" face="Book Antiqua">
Come up amangst our Hieland Hills<br>
Ye wee bit German lairdie<br>
An' see the Stuart's lang kail thrive<br>
They hae dibbled in our yairdie<br>
An' if a stock ye daur to pu'<br>
Or haud the yokin' o' a plough<br>
We'll break your sceptre owre your mou'<br>
Ye wee bit German lairdie</font></p>

<p align="center"><font size="2" face="Book Antiqua">
Our hills are steep, our glens are deep<br>
Nae fitting for a yairdie<br>
Our Norland thistles winna pu'<br>
Ye wee bit German lairdie<br>
We've the trenching blades o' weir<br>
Wad prune ye o' your German gear<br>
We'll pass ye 'neath the claymore's shear<br>
Ye feckless German lairdie</font></p>

<p align="center"><font size="2" face="Book Antiqua">
Scotland, thou'rt ower cauld a hole<br>
For nursin' siccan vermin<br>
But the very hounds o' the English court<br>
They bark, they howl in German<br>
So keep thy dibble in thy ain hand<br>
Thy spade but an' thy yairdie<br>
For wha the de'il now claims your land<br>
But a wee, wee German lairdie</font></p></body>
<!-- Mirrored from www.celticlyricscorner.net/oldblinddogs/wee.htm by HTTrack Website Copier/3.x [XR&CO'2014], Mon, 01 Mar 2021 20:06:40 GMT -->
</html>