<html>
 <!-- Mirrored from www.celticlyricscorner.net/oldblinddogs/wee.htm by HTTrack Website Copier/3.x [XR&CO'2014], Mon, 01 Mar 2021 20:06:39 GMT -->
 <head>
  <title>
   Old Blind Dogs - The Wee Wee German Lairdie
  </title>
  <link href="../../style.css" rel="stylesheet"/>
 </head>
 <body>
  <p align="left">
   <a href="../../index.html">
    Celtic Lyrics Corner
   </a>
   &gt;
   <a href="../../artists.html">
    Artists &amp; Groups
   </a>
   &gt;
   <a href="../index.html">
    Old Blind Dogs
   </a>
   &gt;
   <a href="newtricks.html">
    New Tricks
   </a>
   &gt; The Wee Wee German Lairdie
  </p>
  <p align="center">
   <div align="center">
    <table id="head_t">
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
     <tr>
      <td id="lc">
       <img alt="New Tricks" src="newtricks.jpg"/>
      </td>
      <td>
       The Wee Wee German Lairdie
      </td>
     </tr>
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
     <tr>
      <td id="lc">
       <b>
        <u>
         Credits
        </u>
        :
       </b>
      </td>
      <td>
       Traditional; arranged by Old Blind Dogs
      </td>
     </tr>
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
     <tr>
      <td id="lc">
       <b>
        <u>
         Appears On
        </u>
        :
       </b>
      </td>
      <td>
       <a href="newtricks.html">
        New Tricks
       </a>
      </td>
     </tr>
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
     <tr>
      <td id="lc">
       <b>
        <u>
         Language
        </u>
        :
       </b>
      </td>
      <td>
       Scots-English
      </td>
     </tr>
     <tr>
      <td id="lc">
       &nbsp;
      </td>
      <td>
       &nbsp;
      </td>
     </tr>
    </table>
   </div>
  </p>
  <p align="center">
   <b>
    <u>
     Lyrics
    </u>
    :
   </b>
  </p>
  <p align="center">
   Wha the de'il hae we gotten for a king
   <br/>
   But a wee, wee German lairdie
   <br/>
   When we gaed to bring him hame
   <br/>
   He was delvin' in his yairdie
   <br/>
   He was sheughing kail an' pu'in' leeks
   <br/>
   Aye but the hose an' but the breeks
   <br/>
   Wi' his beggar duds he cleeks
   <br/>
   Ye wee bit German lairdie
  </p>
  <p align="center">
   He's clappit doun in our gudeman's chair
   <br/>
   This wee bit German lairdie
   <br/>
   An' he's brocht forth o' foreign trash
   <br/>
   An' dibbled them in his yairdie
   <br/>
   He's pu'd the rose o' English loons
   <br/>
   Broke the harp o' Irish clowns
   <br/>
   Our thistle taps will jag his thumbs
   <br/>
   Ye wee bit German lairdie
  </p>
  <p align="center">
   Come up amangst our Hieland Hills
   <br/>
   Ye wee bit German lairdie
   <br/>
   An' see the Stuart's lang kail thrive
   <br/>
   They hae dibbled in our yairdie
   <br/>
   An' if a stock ye daur to pu'
   <br/>
   Or haud the yokin' o' a plough
   <br/>
   We'll break your sceptre owre your mou'
   <br/>
   Ye wee bit German lairdie
  </p>
  <p align="center">
   Our hills are steep, our glens are deep
   <br/>
   Nae fitting for a yairdie
   <br/>
   Our Norland thistles winna pu'
   <br/>
   Ye wee bit German lairdie
   <br/>
   We've the trenching blades o' weir
   <br/>
   Wad prune ye o' your German gear
   <br/>
   We'll pass ye 'neath the claymore's shear
   <br/>
   Ye feckless German lairdie
  </p>
  <p align="center">
   Scotland, thou'rt ower cauld a hole
   <br/>
   For nursin' siccan vermin
   <br/>
   But the very hounds o' the English court
   <br/>
   They bark, they howl in German
   <br/>
   So keep thy dibble in thy ain hand
   <br/>
   Thy spade but an' thy yairdie
   <br/>
   For wha the de'il now claims your land
   <br/>
   But a wee, wee German lairdie
  </p>
  <cleaned>
  </cleaned>
 </body>
 <!-- Mirrored from www.celticlyricscorner.net/oldblinddogs/wee.htm by HTTrack Website Copier/3.x [XR&CO'2014], Mon, 01 Mar 2021 20:06:40 GMT -->
</html>