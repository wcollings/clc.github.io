<html>
 <!-- Mirrored from www.celticlyricscorner.net/oldblinddogs/battleofharlaw.htm by HTTrack Website Copier/3.x [XR&CO'2014], Mon, 01 Mar 2021 20:06:42 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Old Blind Dogs - The Battle Of Harlaw
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Old Blind Dogs
    </a>
    &gt;
    <a href="playlive.html">
     Play Live
    </a>
    &gt; The Battle Of Harlaw
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="Play Live" src="playlive.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              The Battle Of Harlaw
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional; arranged by Old Blind Dogs
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="five.html">
                Five
               </a>
              </em>
              ;
              <em>
               <a href="playlive.html">
                Play Live
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    As I cam' in by Dunideer and doon by Nether Ha'
    <br/>
    There were fifty thoosand' heilan' men a-marchin' tae Harlaw
   </font>
  </p>
  <p align="center">
   <font face="Book Antiqua" size="2">
    <u>
     Chorus (after each verse)
    </u>
    :
    <br/>
    Wi' a diddy aye o' an' a fal an' doe
    <br/>
    And a diddy aye o' aye ay
   </font>
  </p>
  <p align="center">
   <font face="Book Antiqua" size="2">
    As I rade on an' farther on and doon an' by Balquhain
    <br/>
    Was there I met Sir James the Rose and wi' him John the Graeme
   </font>
  </p>
  <p align="center">
   <font face="Book Antiqua" size="2">
    "Cam' ye fae the Heilan's man? Cam' ye a' the wey?
    <br/>
    Saw ye MacDonald and his men as they cam' in fae Skye?"
   </font>
  </p>
  <p align="center">
   <font face="Book Antiqua" size="2">
    "It's I was near and near eneuch that I their numbers saw
    <br/>
    There were fifty thoosan' heilan' men marchin' tae Harlaw"
    <br/>
    Wi' a diddy aye o' an' a fal an' doe and a diddy aye o' aye ay
   </font>
  </p>
  <p align="center">
   <font face="Book Antiqua" size="2">
    "Gin that be true," says James the Rose, "We'll no cam' muckle speed
    <br/>
    We'll cry upon wir merry men, turn wir horse's heid"
   </font>
  </p>
  <p align="center">
   <font face="Book Antiqua" size="2">
    "Oh na, oh na, my brither bold, this thing will nivver be
    <br/>
    For the gallant Graemes were nivver beat, we'll try fit we can dae"
   </font>
  </p>
  <p align="center">
   <font face="Book Antiqua" size="2">
    As they gaed on an' further on an' doon an' by Harlaw
    <br/>
    There fell fu' close on ilka side sic straiks ye nivver saw
   </font>
  </p>
  <p align="center">
   <font face="Book Antiqua" size="2">
    The Heilan' men wi' their lang swords fell on us fu' sair
    <br/>
    And they drave back wir merry men three acres breadth or mair
   </font>
  </p>
  <p align="center">
   <font face="Book Antiqua" size="2">
    An' Forbes tae his brither did say, "Hey brither, can't you see
    <br/>
    They've beaten us close on ilka side and we'll be forced tae flee"
   </font>
  </p>
  <p align="center">
   <font face="Book Antiqua" size="2">
    "Oh na, oh na, my brither bold, this thing will nivver be
    <br/>
    Ye'll tak yer guid sword in yer haun' and ye'll gang in wi' me"
   </font>
  </p>
  <p align="center">
   <font face="Book Antiqua" size="2">
    Well, it's back tae back the brithers bold gaed in amangst the thrang
    <br/>
    And they drave back the heilan' men wi' swords both sharp and lang
   </font>
  </p>
  <p align="center">
   <font face="Book Antiqua" size="2">
    An' the firstan stroke that Forbes struck, he gart MacDonald reel
    <br/>
    An' the neistan stroke that Forbes struck, the brave MacDonald fell
   </font>
  </p>
  <p align="center">
   <font face="Book Antiqua" size="2">
    An siccan a ptlairchie o' the likes ye nivver saw
    <br/>
    As was amang the Heilan' men when they saw MacDonald fa'
   </font>
  </p>
  <p align="center">
   <font face="Book Antiqua" size="2">
    Some rade, some ran and some did gang, they were o' sma' record
    <br/>
    Forbes and his merry men, he slew them on the road
   </font>
  </p>
  <p align="center">
   <font face="Book Antiqua" size="2">
    O' fifty thoosan' Heilan' men, fifty-three gaed hame
    <br/>
    Oot o' a' the Lowlan' men, fifty marched wi' Graeme
   </font>
  </p>
  <p align="center">
   <font face="Book Antiqua" size="2">
    Gin onybody spier at ye o' them that marched awa'
    <br/>
    I'll tell ye plain and very plain they're sleepin' at Harlaw
   </font>
  </p>
 </body>
 <!-- Mirrored from www.celticlyricscorner.net/oldblinddogs/battleofharlaw.htm by HTTrack Website Copier/3.x [XR&CO'2014], Mon, 01 Mar 2021 20:06:42 GMT -->
</html>