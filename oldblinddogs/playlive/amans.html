<html>
 <!-- Mirrored from www.celticlyricscorner.net/oldblinddogs/amans.htm by HTTrack Website Copier/3.x [XR&CO'2014], Mon, 01 Mar 2021 20:06:20 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Old Blind Dogs - A Man's A Man For A' That
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Old Blind Dogs
    </a>
    &gt;
    <a href="playlive.html">
     Play Live
    </a>
    &gt; A Man's A Man For A' That
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="Play Live" src="playlive.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              A Man's A Man For A' That
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Robert Burns; arranged by Old Blind Dogs
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="playlive.html">
                Play Live
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Other Versions
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              "
              <a href="isthere.html">
               Is There For Honest Poverty
              </a>
              " on Old Blind Dogs' album
              <em>
               Fit?
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    Is there for honest poverty
    <br/>
    That hings his head an' a' that?
    <br/>
    The coward slave, we pass him by
    <br/>
    We dare be poor for a' that
    <br/>
    For a' that, an' a' that
    <br/>
    Our toils obscure an' a' that
    <br/>
    The rank is but the guinea's stamp
    <br/>
    The man's the gowd for a' that
   </font>
  </p>
  <p align="center">
   <font face="Book Antiqua" size="2">
    What though on hamely fare we dine
    <br/>
    Wear hoddin gray an' a' that
    <br/>
    Gie fools their silks and knaves their wine
    <br/>
    A man's the gowd for a' that
    <br/>
    For a' that, an' a' that
    <br/>
    Their tinsel show an' a' that
    <br/>
    The honest man though e'er sae poor
    <br/>
    Is king o' men for a' that
   </font>
  </p>
  <p align="center">
   <font face="Book Antiqua" size="2">
    Ye see yon birkie ca'd a lord
    <br/>
    Wha struts an' stares an' a' that?
    <br/>
    Though hundreds worship at his word
    <br/>
    He's but a cuif for a' that
    <br/>
    For a' that, an' a' that
    <br/>
    His ribband, star, an' a' that
    <br/>
    The man o' independent mind
    <br/>
    He looks an' laughs at a' that
   </font>
  </p>
  <p align="center">
   <font face="Book Antiqua" size="2">
    A prince can mak a belted knight
    <br/>
    A marquis, duke, an' a' that
    <br/>
    But an honest man's aboon his might
    <br/>
    Guid faith, he mauna fa' that
    <br/>
    For a' that, an' a' that
    <br/>
    Their dignities an' a' that
    <br/>
    The pith o' sense an' pride o' worth
    <br/>
    Are higher rank than a' that
   </font>
  </p>
  <p align="center">
   <font face="Book Antiqua" size="2">
    So let us pray that come it may
    <br/>
    As come it will for a' that
    <br/>
    That sense and worth o'er a' the earth
    <br/>
    Shall bear the gree for a' that
    <br/>
    For a' that, an' a' that
    <br/>
    It's comin' yet for a' that
    <br/>
    That man to man the world o'er
    <br/>
    Shall brithers be for a' that
   </font>
  </p>
 </body>
 <!-- Mirrored from www.celticlyricscorner.net/oldblinddogs/amans.htm by HTTrack Website Copier/3.x [XR&CO'2014], Mon, 01 Mar 2021 20:06:20 GMT -->
</html>