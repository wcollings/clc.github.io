<html>
 <!-- Mirrored from www.celticlyricscorner.net/oldblinddogs/bogies.htm by HTTrack Website Copier/3.x [XR&CO'2014], Mon, 01 Mar 2021 20:06:01 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Old Blind Dogs - Bogie's Bonny Belle
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Old Blind Dogs
    </a>
    &gt;
    <a href="gabomey.html">
     The Gab O Mey
    </a>
    &gt; Bogie's Bonny Belle
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="The Gab O Mey" src="gabomey.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              Bogie's Bonny Belle
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="gabomey.html">
                The Gab O Mey
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Other Versions
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              "
              <a href="../cherish/bogies.html">
               Bogie's Bonnie Belle
              </a>
              " on Cherish The Ladies' album
              <em>
               Woman Of The House
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    Ae Whitsun day in Huntly toon, it's there I did agree
    <br/>
    Wi' Bogie side o' Cairnie, a six-months for tae fee
    <br/>
    Tae drive his twa best horses, likewise his cairt and ploo
    <br/>
    And tae dee a thing aboot the fairm that richt weel I can do
   </font>
  </p>
  <p align="center">
   <font face="Book Antiqua" size="2">
    Noo Bogie had a dochter wha's name was Isabelle
    <br/>
    The floo'er o' her nation, there's nane her could excel
    <br/>
    She had rosy cheeks and ruby lips and hair a darkish hue
    <br/>
    She was neat, complete and handsome and comely for tae view
   </font>
  </p>
  <p align="center">
   <font face="Book Antiqua" size="2">
    One day she went a-ramblin' and chose me for her guide
    <br/>
    Tae tak' a pleasant walk wi' her alang by Cairnieside
    <br/>
    I've slipped my airm aboot her waist and tae the groond did slide
    <br/>
    And it's there I've had ma first braw nicht wi' the Belle o' Bogieside
   </font>
  </p>
  <p align="center">
   <font face="Book Antiqua" size="2">
    The blackbird sang sae sweetly, the mavis sang sae shrill
    <br/>
    And a' the chorus o' their sang was, "There lies Bogie's Belle"
    <br/>
    Amang the weeds o' Cairnie, upon the grass sae green
    <br/>
    Then she and I rose up again for fear we would be seen
   </font>
  </p>
  <p align="center">
   <font face="Book Antiqua" size="2">
    'Ere twenty weeks had passed and gone, this lassie lost her bloom
    <br/>
    Her rosy cheeks grew pale and wan, and she began tae swoon
    <br/>
    'Ere forty weeks had passed and gone, this maid brought forth a son
    <br/>
    And I was quickly sent for tae see what could be done
   </font>
  </p>
  <p align="center">
   <font face="Book Antiqua" size="2">
    Auld Bogie heard my story and cried, "I am undone
    <br/>
    Since ye beguiled my dochter, my sorrows are begun"
    <br/>
    Ah says, "Auld man, ye're fairly richt," and I hung my heid in shame
    <br/>
    "I'll mairry Belle the morning, Ah'll gie the bairn ma name"
   </font>
  </p>
  <p align="center">
   <font face="Book Antiqua" size="2">
    But though I said I'd wad the lass, na, na, that wouldnae dae
    <br/>
    "Ye're nae a fittin' match for Belle, nor she a match for ye"
    <br/>
    And he sent me packin' doon the road wi' nae penny o' ma fee
    <br/>
    Sae a' ye lads o' Huntly toon, a lang fareweel tae ye
   </font>
  </p>
  <p align="center">
   <font face="Book Antiqua" size="2">
    And noo she's mairried wi' a tinklerlad wha's name is Soutar John
    <br/>
    He hawks his pans and ladles aroon' by Fogieloan
    <br/>
    And maybe she's got a better match, auld Bogie canna tell
    <br/>
    But it's me wha's ta'en the maidenheid o' Bogie's bonnie Belle
   </font>
  </p>
  <body>
   <!-- Mirrored from www.celticlyricscorner.net/oldblinddogs/bogies.htm by HTTrack Website Copier/3.x [XR&CO'2014], Mon, 01 Mar 2021 20:06:01 GMT -->
  </body>
 </body>
</html>