<html>
<!-- Mirrored from www.celticlyricscorner.net/oldblinddogs/monymusk.htm by HTTrack Website Copier/3.x [XR&CO'2014], Mon, 01 Mar 2021 20:06:26 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Old Blind Dogs - Monymusk Lads</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../../index-2.html">Celtic Lyrics Corner</a> > <a href="../../artists.html">Artists & Groups</a> > 
<a href="../index.html">Old Blind Dogs</a> > <a href="gabomey.html">The Gab O Mey</a> > Monymusk Lads</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="gabomey.jpg" alt="The Gab O Mey"></td>
        <td align="left" valign="center" width="80%"><font size="6" face="Book Antiqua">Monymusk Lads</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        a) Monymusk Lads - Traditional<br>
        b) The Grappa Groove - Eilidh Shaw</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="gabomey.html">The Gab O Mey</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
As I cam in by Monymusk<br>
And doon by Alford's dale<br>
A sad misfortune happened to me<br>
And I think nae shame to tell<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
As I gaed in by Monymusk<br>
The moon was shining clear<br>
And I held on to Lethendy<br>
To see my Maggie dear<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
I did gang when I did think<br>
That a' were sleepin' soun'<br>
But plague upon yon auld wife<br>
For she cam' slinkin' doon<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
Sae cannily she slipped the lock<br>
And set the door agee<br>
Then crawled upon her hands and knees<br>
To see what it could be<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
Then to the bells wi' a' her micht<br>
Sae loud she made them ring<br>
'Til faith, I thocht aboot my lugs<br>
The biggin she would bring<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
And when she saw I wouldna slip<br>
She ran to her guidman<br>
Says, "There's a lad into the hoose<br>
And this I winna stand<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
For it's a most disgraceful thing<br>
It would provoke a saunt<br>
To see a' the servant girls wi' lads<br>
When the gentle anes maun want<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
Providence has acted wrang<br>
Sic pleasures for to gie<br>
Tae ony servant lad or lass<br>
Just working for a fee"<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
The auld man, he cam ben himsel<br>
And he pushed ben his heid<br>
Guidfaith, I thocht it was a ghost<br>
Just risen frae the deid<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
He'd duddy drawers upon his legs<br>
He'd on a cap o' white<br>
And he'd a face as lang's my leg<br>
And in his hand a light<br>
Fal to too ril, fal to too ril aye do</font></p>

<p align="center"><font size="2" face="Book Antiqua">
He's ta'en me by the shoulders broad<br>
And pushed me out o' doors<br>
Thinks I, my auld lad, I'll come back<br>
When sleepin' gars ye snore<br>
Fal to too ril, fal to too ril aye do</font></p><body>
<!-- Mirrored from www.celticlyricscorner.net/oldblinddogs/monymusk.htm by HTTrack Website Copier/3.x [XR&CO'2014], Mon, 01 Mar 2021 20:06:26 GMT -->
</html>