<html>
 <!-- Mirrored from www.celticlyricscorner.net/oldblinddogs/monymusk.htm by HTTrack Website Copier/3.x [XR&CO'2014], Mon, 01 Mar 2021 20:06:26 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Old Blind Dogs - Monymusk Lads
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Old Blind Dogs
    </a>
    &gt;
    <a href="gabomey.html">
     The Gab O Mey
    </a>
    &gt; Monymusk Lads
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="The Gab O Mey" src="gabomey.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              Monymusk Lads
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              a) Monymusk Lads - Traditional
              <br/>
              b) The Grappa Groove - Eilidh Shaw
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="gabomey.html">
                The Gab O Mey
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    As I cam in by Monymusk
    <br/>
    And doon by Alford's dale
    <br/>
    A sad misfortune happened to me
    <br/>
    And I think nae shame to tell
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    As I gaed in by Monymusk
    <br/>
    The moon was shining clear
    <br/>
    And I held on to Lethendy
    <br/>
    To see my Maggie dear
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    I did gang when I did think
    <br/>
    That a' were sleepin' soun'
    <br/>
    But plague upon yon auld wife
    <br/>
    For she cam' slinkin' doon
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    Sae cannily she slipped the lock
    <br/>
    And set the door agee
    <br/>
    Then crawled upon her hands and knees
    <br/>
    To see what it could be
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    Then to the bells wi' a' her micht
    <br/>
    Sae loud she made them ring
    <br/>
    'Til faith, I thocht aboot my lugs
    <br/>
    The biggin she would bring
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    And when she saw I wouldna slip
    <br/>
    She ran to her guidman
    <br/>
    Says, "There's a lad into the hoose
    <br/>
    And this I winna stand
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    For it's a most disgraceful thing
    <br/>
    It would provoke a saunt
    <br/>
    To see a' the servant girls wi' lads
    <br/>
    When the gentle anes maun want
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    Providence has acted wrang
    <br/>
    Sic pleasures for to gie
    <br/>
    Tae ony servant lad or lass
    <br/>
    Just working for a fee"
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    The auld man, he cam ben himsel
    <br/>
    And he pushed ben his heid
    <br/>
    Guidfaith, I thocht it was a ghost
    <br/>
    Just risen frae the deid
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    He'd duddy drawers upon his legs
    <br/>
    He'd on a cap o' white
    <br/>
    And he'd a face as lang's my leg
    <br/>
    And in his hand a light
    <br/>
    Fal to too ril, fal to too ril aye do
   </font>
  </p>
  <p align="center">
   <font face="Book Antiqua" size="2">
    He's ta'en me by the shoulders broad
    <br/>
    And pushed me out o' doors
    <br/>
    Thinks I, my auld lad, I'll come back
    <br/>
    When sleepin' gars ye snore
    <br/>
    Fal to too ril, fal to too ril aye do
   </font>
  </p>
  <body>
   <!-- Mirrored from www.celticlyricscorner.net/oldblinddogs/monymusk.htm by HTTrack Website Copier/3.x [XR&CO'2014], Mon, 01 Mar 2021 20:06:26 GMT -->
  </body>
 </body>
</html>