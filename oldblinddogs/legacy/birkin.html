<html>
 <!-- Mirrored from www.celticlyricscorner.net/oldblinddogs/birkin.htm by HTTrack Website Copier/3.x [XR&CO'2014], Mon, 01 Mar 2021 20:06:00 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Old Blind Dogs - The Birkin Tree
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Old Blind Dogs
    </a>
    &gt;
    <a href="legacy.html">
     Legacy
    </a>
    &gt; The Birkin Tree
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="Legacy" src="legacy.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              The Birkin Tree
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional; arranged by Old Blind Dogs
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="legacy.html">
                Legacy
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    Oh lass, gin' ye would think it right
    <br/>
    Tae gyang wi' me this very night
    <br/>
    We'll cuddle tae the mornin' light
    <br/>
    By a' the lave unseen O
    <br/>
    And ye will be my dearie
    <br/>
    My ain dearest dearie
    <br/>
    It's ye will be my dearie
    <br/>
    Gin ye meet me at e'en O
   </font>
  </p>
  <p align="center">
   <font face="Book Antiqua" size="2">
    I canna for my mammy gae
    <br/>
    She locks the door and keeps the key
    <br/>
    And in the mornin' charges me
    <br/>
    And aye aboot the men O
    <br/>
    For she says they're a' deceivers
    <br/>
    Deceivers, deceivers
    <br/>
    She says they're a' deceivers
    <br/>
    Ye canna trust ane O
   </font>
  </p>
  <p align="center">
   <font face="Book Antiqua" size="2">
    Oh nivver min' yer mammy's yell
    <br/>
    Nae doot she met yer dad hersel'
    <br/>
    And should she flyte, ye can tell her
    <br/>
    She's aft times done the same O
    <br/>
    So lassie, gie's yer hand on't
    <br/>
    Yer bonnie milk-white hand on't
    <br/>
    Lassie, gie's yer hand on't
    <br/>
    And scorn tae lie yer lane O
   </font>
  </p>
  <p align="center">
   <font face="Book Antiqua" size="2">
    Oh lad, my haun' I canna gi'e
    <br/>
    But aiblins I man steal the key
    <br/>
    And I'll meet ye at yon birkin tree
    <br/>
    That grows doon in the glen O
    <br/>
    But dinna lippen, laddie
    <br/>
    I canna promise, laddie
    <br/>
    Oh dinna lippen, laddie
    <br/>
    In case I canna win O
   </font>
  </p>
  <p align="center">
   <font face="Book Antiqua" size="2">
    So he's gaen tae the birkin tree
    <br/>
    In hopes his ain true tae see
    <br/>
    Fa come trippin' ower the lea
    <br/>
    But just his bonnie Jean O
    <br/>
    And she's clinkit doon beside him
    <br/>
    Beside him, beside him
    <br/>
    She's clinkit doon beside him
    <br/>
    Amangst the grass sae green O
   </font>
  </p>
  <p align="center">
   <font face="Book Antiqua" size="2">
    "I'm overjoyed wi' rapture noo"
    <br/>
    Quo' he, and preed his cherry moo'
    <br/>
    And Jeannie ne'er had cause tae rue
    <br/>
    That nicht upon the green O
    <br/>
    For she has got her Johnny
    <br/>
    Her ain lovin' Johnny
    <br/>
    It's she has got her Johnny
    <br/>
    And Johnny's got his Jean O
   </font>
  </p>
 </body>
 <!-- Mirrored from www.celticlyricscorner.net/oldblinddogs/birkin.htm by HTTrack Website Copier/3.x [XR&CO'2014], Mon, 01 Mar 2021 20:06:00 GMT -->
</html>