<html>
 <!-- Mirrored from www.celticlyricscorner.net/oldblinddogs/jean.htm by HTTrack Website Copier/3.x [XR&CO'2014], Mon, 01 Mar 2021 20:06:15 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Old Blind Dogs - Jean O' Bethelnie (Glenlogie)
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Old Blind Dogs
    </a>
    &gt;
    <a href="close.html">
     Close To The Bone
    </a>
    &gt; Jean O' Bethelnie
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="Close To The Bone" src="close.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              Jean O' Bethelnie
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Traditional; arranged by Old Blind Dogs
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="close.html">
                Close To The Bone
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Other Versions
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              "
              <a href="../backmoon/glenlogie.html">
               Glenlogie
              </a>
              " on Back Of The Moon's album
              <em>
               Luminosity
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    There were four and twenty nobles fasted at the king's ha'
    <br/>
    And bonnie Glenlogie was the flo'er o' them a'
    <br/>
    There were nine and nine nobles rade thro' Banchory fair
    <br/>
    Aye, bonnie Glenlogie was the flo'er o' them there
   </font>
  </p>
  <p align="center">
   <font face="Book Antiqua" size="2">
    There were six and six maidens fasted at the king's ha'
    <br/>
    Bonnie Jean o' Bethelnie was the flo'er o' them a'
    <br/>
    Doon cam' Jeannie Gordon, she cam' trippin' doon the stair
    <br/>
    She's chosen Glenlogie o' a' that was there
   </font>
  </p>
  <p align="center">
   <font face="Book Antiqua" size="2">
    "Glenlogie, Glenlogie, gin ye'll prove sae kind
    <br/>
    My love is laid upon you, I've tell'd ye my mind"
    <br/>
    He's turnin' 'roon lightly as the Gordons does a'
    <br/>
    "I'm sorry, Jeannie Gordon, I'm promised awa'"
   </font>
  </p>
  <p align="center">
   <font face="Book Antiqua" size="2">
    So he's ca'ed tae her maidens for tae make her a bed
    <br/>
    Aye wi' ribbons an' wi' napkins tae tie up her heid
    <br/>
    An' it's up an' spak' her faither, well a wae man wis he
    <br/>
    "I'll wad ye tae Dunfermline, he's mair gowd than he"
   </font>
  </p>
  <p align="center">
   <font face="Book Antiqua" size="2">
    "Ye haud your tongue, faither, for this winna be
    <br/>
    Gin I get me Glenlogie, for him will I dee"
    <br/>
    Her faither's ain chaplain, he's a man o' great skill
    <br/>
    He's write a braid letter, and indited him weel
   </font>
  </p>
  <p align="center">
   <font face="Book Antiqua" size="2">
    Saying, "A pox on ye, Logie, noo sin' it is so
    <br/>
    There's a lady's love laid on ye, must she'll die in her woe?
    <br/>
    An' a pox on ye, Logie, noo sin' it is time
    <br/>
    There's a lady's love laid on ye, must she die in her prime?"
   </font>
  </p>
  <p align="center">
   <font face="Book Antiqua" size="2">
    When Glenlogie's got the letter, him bein' amangst men
    <br/>
    Ach, it's up an' spak' Glenlogie, "What does young women mean?"
    <br/>
    Then he looked at the letter, a light lauch gied he
    <br/>
    Aye, but e'er he read ower it, a tear blint his e'e
   </font>
  </p>
  <p align="center">
   <font face="Book Antiqua" size="2">
    "Saddle me the black horse, saddle me the broon
    <br/>
    Bonnie Jeannie o' Bethelnie will be deid e'er I win"
    <br/>
    But the horses wisnae saddled, nor led on the green
    <br/>
    Aye, an' bonnie Glenlogie was twelve miles his lane
   </font>
  </p>
  <p align="center">
   <font face="Book Antiqua" size="2">
    It was pale and wan was she when Glenlogie cam' in
    <br/>
    But was red and rosy grew she when she kent it was him
    <br/>
    "Whaur lies your pain, lady? Does it lie in your side?
    <br/>
    Whaur lies your pain, lady? Does in lie in your heid?"
   </font>
  </p>
  <p align="center">
   <font face="Book Antiqua" size="2">
    "Oh no, no, Glenlogie, you're far frae the pairt
    <br/>
    For the pain that ye speak of, oh it lies in my heart"
    <br/>
    "Turn 'roon, Jeannie Gordon, turn 'roon on your side
    <br/>
    It's I'll be the bridegroom, ye'll be the bride"
   </font>
  </p>
  <p align="center">
   <font face="Book Antiqua" size="2">
    Oh noo Jeannie's gotten mairried and her tocher doon told
    <br/>
    Bonnie Jean o' Bethelnie was scarce sixteen years auld
    <br/>
    Bethelnie, oh Bethelnie, ye shine whaur ye stand
    <br/>
    And the heather bells aroon ye shine ower Fyvie's land
   </font>
  </p>
 </body>
 <!-- Mirrored from www.celticlyricscorner.net/oldblinddogs/jean.htm by HTTrack Website Copier/3.x [XR&CO'2014], Mon, 01 Mar 2021 20:06:15 GMT -->
</html>