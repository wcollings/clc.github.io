<html>
 <!-- Mirrored from www.celticlyricscorner.net/oldblinddogs/tramps.htm by HTTrack Website Copier/3.x [XR&CO'2014], Mon, 01 Mar 2021 20:06:38 GMT -->
 <head>
  <title>
   Old Blind Dogs - Tramps And Hawkers
  </title>
  <link href="../../style.css" rel="stylesheet"/>
 </head>
 <body>
  <p align="left">
   <a href="../../index.html">
    Celtic Lyrics Corner
   </a>
   &gt;
   <a href="../../artists.html">
    Artists &amp; Groups
   </a>
   &gt;
   <a href="../index.html">
    Old Blind Dogs
   </a>
   &gt;
   <a href="fit.html">
    Fit?
   </a>
   &gt; Tramps And Hawkers
  </p>
  <p align="center">
   <div align="center">
    <table id="head_t">
     <tr>
      <td id="lc">
       <img alt="Fit?" src="fit.jpg"/>
      </td>
      <td>
       Tramps And Hawkers
      </td>
     </tr>
     <tr>
      <td id="lc">
       <b>
        <u>
         Credits
        </u>
        :
       </b>
      </td>
      <td>
       a) Tramps And Hawkers - Traditional; arranged by Old Blind Dogs
       <br/>
       b) The Elevator - Jonny Hardie; arranged by Old Blind Dogs
      </td>
     </tr>
     <tr>
      <td id="lc">
       <b>
        <u>
         Appears On
        </u>
        :
       </b>
      </td>
      <td>
       <a href="fit.html">
        Fit?
       </a>
       ;
       <a href="playlive.html">
        Play Live
       </a>
      </td>
     </tr>
     <tr>
      <td id="lc">
       <b>
        <u>
         Language
        </u>
        :
       </b>
      </td>
      <td>
       Scots-English
      </td>
     </tr>
    </table>
   </div>
  </p>
  <p align="center">
   <b>
    <u>
     Lyrics
    </u>
    :
   </b>
  </p>
  <p align="center">
   <u>
    Chorus
   </u>
   :
   <br/>
   Come, a' ye tramps and hawker lads and gaitherers o' blaw
   <br/>
   That tramps this country roun' and roun', come listen ane and a'
   <br/>
   I'll tell tae ye a rovin' tale and sichts that I hae seen
   <br/>
   Far up intae the snowy north and sooth by Gretna Green
  </p>
  <p align="center">
   I've seen the high Ben Nevis a-towerin' tae the moon
   <br/>
   I've been by Crieff and Callander and roun' by Bonny Doon
   <br/>
   And by the Nethy's silvery tide and places ill tae ken
   <br/>
   Far up intae the stormy north lies Urquhart's fairy glen
  </p>
  <p align="center">
   (Chorus)
  </p>
  <p align="center">
   Oft hae I laughed intae myself when trudgin' on the road
   <br/>
   Wi' a bag o' bla' upon by back, my face as brown's a toad
   <br/>
   Wi' lumps o' cake and tattie scones and cheese and braxie ham
   <br/>
   Nae thinking where I'm comin' frae or where I'm goin' tae gang
  </p>
  <p align="center">
   I'm happy in the summer time beneath the bricht blue sky
   <br/>
   Nae thinkin' in the mornin' at nicht where I'm to lie
   <br/>
   Barns or byres or anywhere, or oot among the hay
   <br/>
   And if the weather does permit, I'm happy every day
  </p>
  <p align="center">
   (Chorus)
  </p>
  <p align="center">
   I've done my share of humpin' wi' the dockers on the Clyde
   <br/>
   I've helped the Buckie trawlers pu' the herrin' o'er the side
   <br/>
   I've helped to build the mighty bridge that spans the Firth o' Forth
   <br/>
   And wi' mony Angus farmer's rig I've plowed the bonny earth
  </p>
  <p align="center">
   Loch Katrine and Loch Lomond have a' been kent by me
   <br/>
   The Dee, the Don, the Deveron that rushes tae the sea
   <br/>
   Dunrobin Castle by the way, I nearly hae forgot
   <br/>
   And aye, the rickle o' cairn marks at the house o' John o' Groats
  </p>
  <p align="center">
   (Chorus)
  </p>
  <p align="center">
   I'm often 'roon by Gallowa' and doon about Stranraer
   <br/>
   My business leads me onywhere, I travel near and far
   <br/>
   I've got a rovin' notion, there's nothing that I loss
   <br/>
   And a' my days my daily fare and what'll pay my doss
  </p>
  <p align="center">
   I think I'll go to Paddy's land, I'm makkin' up my mind
   <br/>
   For Scotland's greatly altered now, I canna raise the wind
   <br/>
   But I will trust in Providence, if Providence proves true
   <br/>
   And I will sing o' Erin's isle 'ere I get back to you
  </p>
  <p align="center">
   (Chorus)
  </p>
 </body>
 <!-- Mirrored from www.celticlyricscorner.net/oldblinddogs/tramps.htm by HTTrack Website Copier/3.x [XR&CO'2014], Mon, 01 Mar 2021 20:06:38 GMT -->
</html>