<html>
 <!-- Mirrored from www.celticlyricscorner.net/oldblinddogs/tramps.htm by HTTrack Website Copier/3.x [XR&CO'2014], Mon, 01 Mar 2021 20:06:38 GMT -->
 <head>
  <meta content="text/html; charset=utf-8" http-equiv="Content-Type"/>
  <meta content="Microsoft FrontPage Express 2.0" name="GENERATOR"/>
  <title>
   Old Blind Dogs - Tramps And Hawkers
  </title>
 </head>
 <body alink="#800080" bgcolor="#AAD8F9" link="#000080" vlink="#800080">
  <p align="left">
   <font face="Book Antiqua" size="2">
    <a href="../../index-2.html">
     Celtic Lyrics Corner
    </a>
    &gt;
    <a href="../../artists.html">
     Artists &amp; Groups
    </a>
    &gt;
    <a href="../index.html">
     Old Blind Dogs
    </a>
    &gt;
    <a href="fit.html">
     Fit?
    </a>
    &gt; Tramps And Hawkers
   </font>
  </p>
  <p align="center">
   <div align="center">
    <center>
     <table border="3" bordercolor="#000080" bordercolordark="#000080" bordercolorlight="#000080" cellpadding="0" cellspacing="5" width="90%">
      <tr>
       <td>
        <div align="center">
         <center>
          <table border="0" cellpadding="0" cellspacing="0" width="100%">
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="center" width="20%">
             <img alt="Fit?" src="fit.jpg"/>
            </td>
            <td align="left" valign="center" width="80%">
             <font face="Book Antiqua" size="6">
              Tramps And Hawkers
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Credits
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              a) Tramps And Hawkers - Traditional; arranged by Old Blind Dogs
              <br/>
              b) The Elevator - Jonny Hardie; arranged by Old Blind Dogs
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Appears On
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              <em>
               <a href="fit.html">
                Fit?
               </a>
              </em>
              ;
              <em>
               <a href="playlive.html">
                Play Live
               </a>
              </em>
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
           <tr>
            <td align="center" valign="top" width="20%">
             <font face="Book Antiqua" size="2">
              <b>
               <u>
                Language
               </u>
               :
              </b>
             </font>
            </td>
            <td align="left" valign="top" width="80%">
             <font face="Book Antiqua" size="2">
              Scots-English
             </font>
            </td>
           </tr>
           <tr>
            <td align="center" valign="center" width="20%">
            </td>
            <td align="left" valign="top" width="80%">
            </td>
           </tr>
          </table>
         </center>
        </div>
       </td>
      </tr>
     </table>
    </center>
   </div>
  </p>
  <p align="center">
   <font face="Book Antiqua" size="2">
    <b>
     <u>
      Lyrics
     </u>
     :
    </b>
   </font>
  </p>
  <p align="center">
   <font face="Book Antiqua" size="2">
    <u>
     Chorus
    </u>
    :
    <br/>
    Come, a' ye tramps and hawker lads and gaitherers o' blaw
    <br/>
    That tramps this country roun' and roun', come listen ane and a'
    <br/>
    I'll tell tae ye a rovin' tale and sichts that I hae seen
    <br/>
    Far up intae the snowy north and sooth by Gretna Green
   </font>
  </p>
  <p align="center">
   <font face="Book Antiqua" size="2">
    I've seen the high Ben Nevis a-towerin' tae the moon
    <br/>
    I've been by Crieff and Callander and roun' by Bonny Doon
    <br/>
    And by the Nethy's silvery tide and places ill tae ken
    <br/>
    Far up intae the stormy north lies Urquhart's fairy glen
   </font>
  </p>
  <p align="center">
   <font face="Book Antiqua" size="2">
    (Chorus)
   </font>
  </p>
  <p align="center">
   <font face="Book Antiqua" size="2">
    Oft hae I laughed intae myself when trudgin' on the road
    <br/>
    Wi' a bag o' bla' upon by back, my face as brown's a toad
    <br/>
    Wi' lumps o' cake and tattie scones and cheese and braxie ham
    <br/>
    Nae thinking where I'm comin' frae or where I'm goin' tae gang
   </font>
  </p>
  <p align="center">
   <font face="Book Antiqua" size="2">
    I'm happy in the summer time beneath the bricht blue sky
    <br/>
    Nae thinkin' in the mornin' at nicht where I'm to lie
    <br/>
    Barns or byres or anywhere, or oot among the hay
    <br/>
    And if the weather does permit, I'm happy every day
   </font>
  </p>
  <p align="center">
   <font face="Book Antiqua" size="2">
    (Chorus)
   </font>
  </p>
  <p align="center">
   <font face="Book Antiqua" size="2">
    I've done my share of humpin' wi' the dockers on the Clyde
    <br/>
    I've helped the Buckie trawlers pu' the herrin' o'er the side
    <br/>
    I've helped to build the mighty bridge that spans the Firth o' Forth
    <br/>
    And wi' mony Angus farmer's rig I've plowed the bonny earth
   </font>
  </p>
  <p align="center">
   <font face="Book Antiqua" size="2">
    Loch Katrine and Loch Lomond have a' been kent by me
    <br/>
    The Dee, the Don, the Deveron that rushes tae the sea
    <br/>
    Dunrobin Castle by the way, I nearly hae forgot
    <br/>
    And aye, the rickle o' cairn marks at the house o' John o' Groats
   </font>
  </p>
  <p align="center">
   <font face="Book Antiqua" size="2">
    (Chorus)
   </font>
  </p>
  <p align="center">
   <font face="Book Antiqua" size="2">
    I'm often 'roon by Gallowa' and doon about Stranraer
    <br/>
    My business leads me onywhere, I travel near and far
    <br/>
    I've got a rovin' notion, there's nothing that I loss
    <br/>
    And a' my days my daily fare and what'll pay my doss
   </font>
  </p>
  <p align="center">
   <font face="Book Antiqua" size="2">
    I think I'll go to Paddy's land, I'm makkin' up my mind
    <br/>
    For Scotland's greatly altered now, I canna raise the wind
    <br/>
    But I will trust in Providence, if Providence proves true
    <br/>
    And I will sing o' Erin's isle 'ere I get back to you
   </font>
  </p>
  <p align="center">
   <font face="Book Antiqua" size="2">
    (Chorus)
   </font>
  </p>
 </body>
 <!-- Mirrored from www.celticlyricscorner.net/oldblinddogs/tramps.htm by HTTrack Website Copier/3.x [XR&CO'2014], Mon, 01 Mar 2021 20:06:38 GMT -->
</html>