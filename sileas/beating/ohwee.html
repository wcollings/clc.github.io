<html>
<!-- Mirrored from www.celticlyricscorner.net/sileas/ohwee.htm by HTTrack Website Copier/3.x [XR&CO'2014], Mon, 01 Mar 2021 20:06:28 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Sìleas - Oh Wee White Rose</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../../index-2.html">Celtic Lyrics Corner</a> > <a href="../../artists.html">Artists & Groups</a> > 
<a href="../index.html">Sìleas</a> > <a href="beating.html">Beating Harps</a> > Oh Wee White Rose</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="beating.jpg" alt="Beating Harps"></td>
        <td align="left" valign="center" width="80%"><font size="6" face="Book Antiqua">Oh Wee White Rose</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Susanne Ferguson</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="beating.html">Beating Harps</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Scots-English</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<p align="center"><font size="2" face="Book Antiqua"><b><u>Lyrics</u>:</b></font></p>

<p align="center"><font size="2" face="Book Antiqua">
Oh wee white rose of Scotland, tell tae me<br>
When wad ye rise and bloom wi fient a thorn<br>
When wad ye rise up haill and straucht and free<br>
Nae mair tae dwine forfochten and forlorn</font></p>

<p align="center"><font size="2" face="Book Antiqua">
Oh wad ye rise and scent the air again<br>
Wi blossom blithe on branches noo abrede<br>
Tae gar this land pit life in ye I'd spend<br>
My warldis gear tae bring ye some remeid</font></p>

<p align="center"><font size="2" face="Book Antiqua">
Oh no, this land's a kindly nurse tae me<br>
It is the sky wi mirk is sair owercast<br>
Thir days o' dule they will only ended be<br>
When fae a new airt blaws a fresher blast</font></p>

<p align="center"><font size="2" face="Book Antiqua">
When charity shall stand in Scotland's tongue<br>
For leal and soothfu band wi aa that lives<br>
When riches are nae mair the work o' wrang<br>
But shall requite the ane that freest gives</font></p>

<p align="center"><font size="2" face="Book Antiqua">
When Scotland's great are they wha kindest can<br>
Lift ithers' loads tae gie their spirits room<br>
Then wi a glad upspringan til the sun<br>
The winds o' aa the world I shall perfume</font></p>

<p align="center"><font size="2" face="Book Antiqua">
Oh wee white rose of Scotland, tell tae me<br>
When wad ye rise and bloom wi fient a thorn<br>
When wad ye rise up haill and straucht and free<br>
Nae mair tae dwine forfochten and forlorn</font></p></body>
<!-- Mirrored from www.celticlyricscorner.net/sileas/ohwee.htm by HTTrack Website Copier/3.x [XR&CO'2014], Mon, 01 Mar 2021 20:06:28 GMT -->
</html>