<html>
<!-- Mirrored from www.celticlyricscorner.net/cormack/nuairbha.htm by HTTrack Website Copier/3.x [XR&CO'2014], Mon, 01 Mar 2021 20:06:27 GMT -->
<head><meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Arthur Cormack - Nuair Bha Mi Og (When I Was Young)</title></head>

<body bgcolor="#AAD8F9" link="#000080" vlink="#800080" alink="#800080">

<p align="left"><font size="2" face="Book Antiqua">
<a href="../../index-2.html">Celtic Lyrics Corner</a> > <a href="../../artists.html">Artists & Groups</a> > 
<a href="../index.html">Arthur Cormack</a> > <a href="nuair.html">Nuair Bha Mi Òg</a> > Nuair Bha Mi Og</font></p>

<p align="center"><div align="center"><center>
<table border="3" cellpadding="0" cellspacing="5" width="90%"
bordercolor="#000080" bordercolordark="#000080" bordercolorlight="#000080"><tr><td>

<div align="center"><center>
<table border="0" cellpadding="0" cellspacing="0" width="100%">
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="center" width="20%"><img src="nuair.jpg" alt="Nuair Bha Mi Òg"></td>
        <td align="left" valign="center" width="80%"><font size="6" face="Book Antiqua">Nuair Bha Mi Og</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Credits</u>:</b></font></td>
        <td align="left" valign="top" width="80%"><font size="2" face="Book Antiqua">
        Mairi Mhor nan Oran; arranged by Arthur Cormark</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Appears On</u>:</b></font></td>
        <td align="left" valign="top" width="80%"><font size="2" face="Book Antiqua">
        <em><a href="nuair.html">Nuair Bha Mi Òg</a></em></font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr>
    <tr><td align="center" valign="top" width="20%"><font size="2" face="Book Antiqua"><b><u>Language</u>:</b></font></td>
        <td align="left" valign="top" width="80%"><font size="2" face="Book Antiqua">
        Gàidhlig (Scottish Gaelic)</font></td></tr>
    <tr><td align="center" valign="center" width="20%">&nbsp;</td>
        <td align="left" valign="top" width="80%">&nbsp;</td></tr></table></center></div></tr></td></table></center></div></p>

<div align="center"><center>
<table border="0" cellpadding="0" cellspacing="0" width="90%">
    <tr><td align="center" width="50%"><font size="2" face="Book Antiqua">
        <b><u>Lyrics</u>:</b></font></td>
        <td align="center" width="50%"><font size="2" face="Book Antiqua">
        <b><u>English Translation</u>:</b></font></td></tr>
    <tr><td align="center" width="50%">&nbsp;</td>
        <td align="center" width="50%">&nbsp;</td></tr>
    <tr><td align="center" width="50%"><font size="2" face="Book Antiqua">
        Moch 's mi 'g éirigh air bheagan éislein</font></td>
        <td align="center" width="50%"><font size="2" face="Book Antiqua"><em>
        Early I awakened with little sorrow</em></font></td></tr>
    <tr><td align="center" width="50%"><font size="2" face="Book Antiqua">
        Air madainn Chéitein 's mi ann an Os</font></td>
        <td align="center" width="50%"><font size="2" face="Book Antiqua"><em>
        On a May morning in Ose</em></font></td></tr>
    <tr><td align="center" width="50%"><font size="2" face="Book Antiqua">
        Bha spréidh a' geumnaich an ceann a chéile</font></td>
        <td align="center" width="50%"><font size="2" face="Book Antiqua"><em>
        The cattle were lowing as they gathered</em></font></td></tr>
    <tr><td align="center" width="50%"><font size="2" face="Book Antiqua">
        'S a' ghrian ag éirigh air Leac-an-Stòrr</font></td>
        <td align="center" width="50%"><font size="2" face="Book Antiqua"><em>
        And the sun rising on Leac-an-Storr</em></font></td></tr>
    <tr><td align="center" width="50%"><font size="2" face="Book Antiqua">
        Bha gath a' boillsgeadh air slios nam beanntan</font></td>
        <td align="center" width="50%"><font size="2" face="Book Antiqua"><em>
        The rays were beaming on the flanks of the mountains</em></font></td></tr>
    <tr><td align="center" width="50%"><font size="2" face="Book Antiqua">
        Cur tuar na h-oidhche 'na dheann fo sgòd</font></td>
        <td align="center" width="50%"><font size="2" face="Book Antiqua"><em>
        Covering over night's gloom hastily</em></font></td></tr>
    <tr><td align="center" width="50%"><font size="2" face="Book Antiqua">
        Is os mo chionn sheinn an uiseag ghreannmhor</font></td>
        <td align="center" width="50%"><font size="2" face="Book Antiqua"><em>
        And up above me the lively lark sang</em></font></td></tr>
    <tr><td align="center" width="50%"><font size="2" face="Book Antiqua">
        Toirt 'na mo chuimhne nuair bha mi òg</font></td>
        <td align="center" width="50%"><font size="2" face="Book Antiqua"><em>
        Reminding me of when I was young</em></font></td></tr>
    <tr><td align="center" width="50%">&nbsp;</td>
        <td align="center" width="50%">&nbsp;</td></tr>
    <tr><td align="center" width="50%"><font size="2" face="Book Antiqua">
        Toirt 'na mo chuimhn' iomadh nì a rinn mi</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Nach faigh mi 'm bann gu ceann thall mo sgeòl</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        A' falbh 'sa gheamhradh gu luaidh is bainnsean</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Gun solas lainnteir ach ceann an fhòid</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Bhiodh òigridh ghreannmhor ri ceòl is dannsa</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Ach dh'fhalbh an t-ám sin 's tha 'n gleann fo bhròn'</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Bha 'n tobht aig Anndra 's e làn de fheanntaig</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Toirt 'na mo chuimhne nuair bha mi òg</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%">&nbsp;</td>
        <td align="center" width="50%">&nbsp;</td></tr>
    <tr><td align="center" width="50%"><font size="2" face="Book Antiqua">
        Nuair chuir mi cuairt air gach gleann is cruachan</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Far 'n robh mi suaimhneach a' cuallach bhó</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Le òigridh ghuanach tha nis air fuadach</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        De shliochd na tuath bha gun uaill gun ghò</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Na raoin 's na cluaintean fo fhraoch is luachair</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Far 'n tric na bhuaineadh leam sguab is dlò</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        'S nam faicinn sluagh agus tighean suas annt'</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Gum fàsainn suaimhneach mar bha mi òg</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%">&nbsp;</td>
        <td align="center" width="50%">&nbsp;</td></tr>
    <tr><td align="center" width="50%"><font size="2" face="Book Antiqua">
        Nuair chuir mi cùl ris an eilean chùbhraidh</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        'S a ghabh mi iùbhrach na smùid gun seòl</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Nuair shéid i 'n dùdach 's a shin an ùspairt</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        'S a thog i cùrsa o Thir a' Cheò</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Mo chridhe brùite 's na deòir le m'shùilean</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        A' falbh gu dùthaich gun sùrd, gun cheòl</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        Far nach faic mi cluaran no neòinean guanach</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr>
    <tr><td align="center" width="50%"><font size="2" face="Book Antiqua">
        No fraoch no luachair air bruaich no lòn</font></td>
        <td align="center" width="50%"><font size="2" face="Book Antiqua"><em>
        ___</em></font></td></tr></table></center></div></body>
<!-- Mirrored from www.celticlyricscorner.net/cormack/nuairbha.htm by HTTrack Website Copier/3.x [XR&CO'2014], Mon, 01 Mar 2021 20:06:27 GMT -->
</html>